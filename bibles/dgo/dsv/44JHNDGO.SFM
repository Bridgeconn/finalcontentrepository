\id JHN
\ide UTF-8
\rem Copyright Information; Creative Commons Attribution-ShareAlike 4.0 License
\h यूहन्ना
\toc1 यूहन्नादा सनेया
\toc2 यूहन्ना
\toc3 यूहन्ना
\mt1 यूहन्ना
\c 1
\s शुरुआत बेच वचन हा
\p
\v 1 सारे थमां पैले वचन हा, ते वचन परमेसर दे कन्ने हा, ते वचन परमेसर हा।
\v 2 इयै शुरुआत च परमेसर दे कन्ने हा।
\v 3 सब केश ओदे कोलां गै पैदा ओया, ते जे केश पैदा ओया ऐ एस दे बिचा कोई बी चीज ओसदे बगैर पैदा नेई ओई।
\v 4 ओसदे बिच जांन ही; ते ओ जांन मनुक्खें दी लो ही।
\v 5 ते लो नेरे च चमकदी ऐ, पर न्हेरे ने उसी कबूल नेई कित्ता।
\p
\v 6 एक मनुक्ख परमेसर थमां पेजया जेसदा नां यूहन्ना हा।
\v 7 ओ ए गवाही देने गी आया के लो दी गवाही दियै, तां जे, सब ओस थमां बश्वास लेई औन।
\v 8 ओ अप्पुं ते, ओ लो नेई हा, पर ओस लोई दी गवाही देने आसतै आया हा
\p
\v 9 सच्ची लो जेड़ी अर एक मनुक्खें गी लो करदी ऐ, दुनियां च औने आली ही।
\v 10 ओ दुनिया च हा, ते दुनियां ओदे थमां गै पैदा ओई, ते दुनियां ने उसी नेई पंछानया।
\v 11 ओ अपने कर आया ते ओस दें अपने उसी कबूल नेई कित्ता।
\v 12 लेकन जिनैं-जिनैं उसी कबूल कित्ता, ओसने उनेंगी परमेसर दे बच्चे ओनें दा आक्क दिता, मतलब उनेंगी जेड़े ओसदे नां उपर बश्वास करदे न
\v 13 ओ नां तां खूने कन्ने, नां गै जिंदु दी मर्जी कन्ने, नां गै मनुक्खें दी मर्जी कन्ने, लेकन परमेसर थमां पैदा ओये।
\p
\v 14 ते वचन देहतारी ओया; ते अनुग्रह ते सच्चाई कन्ने परपुर ओईयै साड़े बिच वास कित्ता, असैं ओसदी ऐसी मैमा दिखी, जियां पिता दे इको एक दी मैमा।
\v 15 यूहन्ना ने ओदे बारै च गुआई दिती, ते पकारीयै आखया, “ए उवै ऐ, जेसदे बारै च मैं तुसेंगी सनाया के जेड़ा मेरे बाद आवा करदा ऐ, ओ मेरे थमां बड़ा ऐ किके ओ मेरे कोलां पैलैं दा ऐ।”
\v 16 किके ओसदी परपुर्ता बिचा असैं सारें आसल कित्ता मतलब अनुग्रह दी परपुरी।
\v 17 एसकरी के कनून तां मूसा थमां दिता गीया, लेकन अनुग्रह ते सच्चाई यीशु मसीह थमां दसेया गीया।
\v 18 परमेसर गी कुसे कदें बी नेई दिखया, इकै एक पुत्तर जेड़ा पिता दी गोदी च ऐ, ओसने गै उसी परकट कित्ता।
\s यूहन्ना पवित्रशनांन देने आले दी गवाई
\p
\v 19 यूहन्ना दी गुआई ए ऐ, के जेलै यहूदीयें यरूशलेम चा याजकें ते लेवीयें गी ओदे कोल ए पूछन आसतै पेजया, “तू कोन ऐं?
\v 20 तां ओसने मनी लेता ते मना नेई कित्ता, लेकन मनी लेता,आऊँ मसीह नेई ऐं”
\v 21 ओस बेलै उनै उसी पूछया, तां पी कोन ऐं? के तू एलिय्याह ऐं? ओसने आखया, आऊँ नेईयैं। तां के तू ओ पविखवक्ता ऐं? ओनें जबाब दिता, नेई।
\v 22 ओस बेलै उनै उसी पूछया, ते पी तू कुन्न ऐं? तां जे अस अपने पेजने आलें गी जबाब देचै। तू अपने बारै च के आखना ऐ?
\v 23 ओसने आखया, जियां यशायाह पविखवक्ता ने गलाया ऐ, आऊँ जंगलें च एक पकारने आले दी बाज ऐं के तोस प्रभु दा रस्ता त्यार करो।
\p
\v 24 ओ फरीसियें थमां भेजे गेदे हे।
\v 25 उनै उसी ए सुआल पूछया, “जेकर तू नां मसीह ऐं, ते नां एलिय्याह, ते नां गै ओ पविखवक्ता ऐं, ते पी पवित्रशनांन कि दिना ऐं?”
\v 26 यूहन्ना ने उनेंगी आखया, “आऊँ तां तुसेंगी पानी कन्ने पवित्रशनांन दिना ऐं, लेकन थुआड़े बेच मानु खडोते दा ऐ जिसी तोस नेई जांनदे।
\v 27 मतलब मेरे थमां बाद औने आला ऐ, जेसदी नोक्क दा तस्मा खोलने दे आऊँ काबल नेई।”
\v 28 ए गल्लां यरदन दे परली बक्खी बैतनिय्याह च ओईयां, जिथें यूहन्ना पवित्रशनांन दिंदा हा।
\s परमेसर दा लेल्ला
\p
\v 29 अगलै धयाडै ओनें यीशु गी अपनी बक्खी औंदे दिखियै आखया, “दिख्खो, ए परमेसर दा लेल्ला ऐ जेड़ा दुनियां दा पाप चुकी लेई जंदा ऐ।
\v 30 ए उवै जेसदे बारै च मैं गलाया हा, के एक मनुक्ख मेरे पिछें आवा करदा जेड़ा मेरे थमां आदरमान आला ऐ, किके ओ मेरे थमां पैलैं दा ऐ।
\v 31 ते आऊँ तां उसी पनछांनदा नेई हा, लेकन एस लेई आऊँ पानी कन्ने पवित्रशनांन दिंदा आया के ओ इस्राएल च परकट ओई जा।”
\v 32 ते यूहन्ना ने ए गुआई दिती “मैं आत्मा गी कबूतर दे रूप च सोर्गा चा उतरदे दिखया, ते ओ ओसदे उपर रुकी गीया।
\v 33 आऊँ तां उसी पनछांनदा नेई हा, लेकन जेस ने मिगी पानी कन्ने पवित्रशनांन देने गी पेजया, उसै मिगी आखया, जेसदे उपर तू आत्मा गी उतरदे ते ओदे उपर रुकदै दिखगा, ओ गै पवित्र आत्मा कन्ने पवित्रशनांन देने आला ऐ।
\v 34 ते मैं दिखया, ते गुआई दिती ऐ के इयै परमेसर दा पुत्तर ऐ।”
\s यीशु दे पैले चेलें
\p
\v 35 “अगलै धयाडै यूहन्ना ते ओदे चेलें बिचा दो मानु खड़ोते दे हे।
\v 36 ते ओसने यीशु उपर जेड़ा जा करदा हा दिखियै आख्या,दिख्खो ए परमेसर दा लेल्ला ऐ।”
\v 37 ओस बेलै ओ दमै चेलें ओदी सुनीयै यीशु दे पिछें आई गै।
\v 38 यीशु ने मुड़ीयै ते उनेंगी पिछें औंदे दिखया ते आखया, “तोस कुसी तुप्पा दे ओ?” उनै उसी आखया, “ए गुरु, तू कुत्थें रौना ऐं?”
\v 39 ओसने उनेंगी गी आखया, “चलो, ते दिखी लैगे।” ओस बेलै उनै आईयै ओदे रौने दी जगा दिखी, ते ओस धयाडै ओदे कन्ने गै रे। ते ए गल्ल दसमे कैंटे दे लग-भग ही।
\p
\v 40 उन्दे दौनी चा, जेड़े यूहन्ना दी गल्ल सुनीयै यीशु दे पिछें आए दे हे, एक शमौन पतरस दा प्रा अन्द्रियास हा।
\v 41 ओसने ऐसहां पैलैं अपने सक्के प्रा शमौन कन्ने मिलीयै उसी आखया, “असेंगी ख्रिस्तुस, मतलब मसीह, मिली गीया ऐ।”
\v 42 ओनें उसी यीशु दे कोल अन्दा। यीशु ने दिखियै आखया, “तू यूहत्रा दा पुत्तर शमौन ऐ, तू कैफा मतलब तुगी पतरस आख्या जाग।”
\s फिलिप्पुस ते नतनएल दा बलाया जाना
\p
\v 43 दूऐ धयाडै यीशु ने गलील जिले गी जाना चाया। ते फिलिप्पुस कन्ने मिलीयै आखया, “मेरे पिछें चली आ।”
\v 44 फिलिप्पुस, अन्द्रियास तां पतरस दे शैर बेतसैदा दा रौने आला हा।
\v 45 फिलिप्पुस नतनएल कन्ने मिलया ते उसी आखया, “जेसदे बारै च मूसा दे कनून च ते, पविखवक्तें आखे दा हा, ओ असेंगी मिली गीया; ओ युसूफ दा पुत्तर यीशु नासरत दा रौने आला ऐ।”
\v 46 नतनएल ने ओसदे कन्ने आखया, “के कोई छैल चीज बी नासरत बिचा निक्क्ली सकदी ऐ?” फिलिप्पुस ने उसी आखया, “चलीयै दिखी लै।”
\v 47 यीशु ने नतनएल गी अपनी बक्खी औंदे दिखियै ओदे बारै च आखया, “दिखखो, ए सच-मुच्च इस्राएली ऐ,एदे च कपट नेई।”
\v 48 नतनएल ने उसी आखया, “तू मिगी कियां जाननां ऐं?” यीशु ने उसी जबाब दिता, “एस थमां पैलैं के फिलिप्पुस ने तुगी बलाया, जेसलै तू अंजीर दे बूट्टे दे थल्लै हा, ओस बेलै मैं तुगी दिखया हा।”
\v 49 नतनएल ने उसी जबाब दिता, “ए, गुरु तू परमेसर दा पुत्तर ऐं तुं इस्राएल महाराजा ऐ।”
\v 50 यीशु ने उसी जबाब दिता, “मैं जेड़ा तेरे कन्ने गलाया के मैं तुगी अंजीर दे बूट्टे थल्लै दिखया, के तू एस लेई बश्वास करना ऐं? तू एदे कोलां बी बडे-बडे कम्म दिखगा।”
\v 51 पी ओदे कन्ने आखया, “आऊँ तेरे कन्ने सच-सच आखना के तू सोर्गे गी खुले दा, ते परमेसर दे सोर्गदूतें गी मनुक्ख दे पुत्तर दे उपर उतरदे ते उनेंगी उपर जंदे दिखगे।”
\c 2
\s काना च विहा
\p
\v 1 पी त्रिये धयाडै गलील जिले दे काना शैर च कुसे दा ब्याह् हा, ते यीशु दी मां बी उत्थें ही।
\v 2 यीशु ते ओदे चेलें बी ब्याह् सदे दे हे।
\v 3 जेसलै अंगुरें दा रस मुकी गीया, तां यीशु दी मां ने उसी आखया “उन्दे कोल अंगुरें दा रस नेई रेया।”
\v 4 यीशु ने ओदे कन्ने आखया “ए जनांनीयें मिगी तेरे कन्ने के कम? अजें मेरा बेला नेई आया।”
\v 5 ओसदी मां ने सेवकें गी आखया, “जे केछ बी ओ तुन्दे आखे, उवै करयो।”
\v 6 उत्थें यहूदीयें दी शोद्ध करने दी रीति दे मताबक पत्थरें दे छें; मड़के भरे दे हे, जिन्दे बेच दो-दो, तरै-तरै मन समांदा हा।
\v 7 यीशु ने उनेंगी आखया, “मड़कें च पानी परी दियो।” ओस बेलै उनै  उनेंगी मुआं-मुं परी दित्ता।
\v 8 एस दे बाद ओसने उनेंगी आखया, “ऊन कढीयै रुट्टी दे प्रधान दे कोल लेई जाओ।” ते ओ लेई गै।
\v 9 जेसलै रुट्टी दे प्रधान ने ओ पानी चखया, जेड़ा अंगुरें दा रस बनी गेदा हा ते ओ नेई जांनदा हा के ओ कुत्थां दा आया ऐ; (लेकन जिनैं सेवकें पानी कढे दा हा ओ जांनदे हे), ते रुट्टी दे प्रधान ने घरेआले गी सदियै आखया,
\v 10 “अर एक मनुक्ख पैलैं छैल अंगुरें दा रस दिंदा ऐ, ते जेसलै लोग पी-पाईयै मस्त ओई जंन्दे न, ओस बेलै आम रस्स दिंदा ऐ; लेकन तो छैल अंगुरें दा रस्स अयें तकर रखी दिते दा ए।”
\v 11 यीशु ने गलील जिले दे काना शैर च ए पैला चेन्न दसियै अपनी मैमा परकट कित्ती ते ओदे चेलें ओदे उपर बश्वास कित्ता।
\p
\v 12 एस दे बाद ओ ते ओसदी मां ते ओसदे प्रा ते ओदे चेलें कफरनहूम गी गै ते उत्थें केछ देन रे।
\s मन्दर चा वपारियें गी कढया जाना
\p
\v 13 यहूदीयें दे फसह दा त्यार कोल हा, ते यीशु यरूशलेम गी गीया।
\v 14 ओसने मंदर बेच डंगर, पिड्डें ते कबूतरें दे बेचने आलें गी ते पैसे बदलनें आलें गी बैठे दें दिखया।
\v 15 ओस बेलै ओसने रस्सियें दा छांटा बनाईयै, सारीयें पिड्डें ते डंगरें गी मंदर बिचा कढी दिता, ते पैसे बदलनें आलें दे पैसे खल्लारी दिते ते पिड्डें गी ओल्टा करी दिता,
\v 16 ते कबूतर दे बेचने आलें गी आखया “इनेंगी इत्थां लेई जाओ। मेरे पिता दे कर गी वपार दा कर नेई बनाओ।”
\v 17 ओस बेलै ओसदे चेलें गी चेता आया के लिखे दा ए के, “तेरे कर दा जोश मिगी खाई जाग।”
\p
\v 18 एस गल्ल उपर यहूदीयें उसी आखया, “तू जेड़े चमत्कार करना ऐं तां असेंगी केड़ा चेन्न दसना ऐ?”
\v 19 यीशु ने उनेंगी जबाब दिता, “एस मन्दर गी टाई दियो, ते आऊँ इसी त्रैं धयाडें च बनाई देगा।”
\v 20 यहूदीयें आखया, “एस मंदर गी बनने आसतै छआली बरें लगे दे न, ते तू के उसी त्रैं धयाडें च बनाई देगा?”
\v 21 लेकन ओसने अपने जेंद दे मन्दर दे बारै च आखे दा हा।
\v 22 पी जेलै ओ मोड़दां बिचा जिन्दा ओया तां ओदे चेलें गी चेता आया के ओसने ए आखे दा हा, ते उनै  पवित्र शास्त्र ते ओदे वचन दा जेड़ा यीशु ने आखे दा हा, विश्वास कित्ता।
\s यीशु मानुये दे मन गी जांनदा ऐ
\p
\v 23 जेसलै ओ यरूशलेम च फसह दे बेलै त्यार च हा, ओस बेलै मतें सारें उनै  चमत्कारें गी जिन्नें गी ओ दसदा हा दिखियै ओसदे उपर विश्वास कित्ता।
\v 24 लेकन यीशु ने अपने आप गी उन्दे परोसे च नेई छुडया, किके ओ सारें गी जानदा हा;
\v 25 ते उसी जरुरत नेई ही के मनुक्ख दे बारै च कोई गुआई दियै किके बे ओ अप्पुं गै जानदा हा के मनुक्ख दे मन च के ऐ?
\c 3
\s यीशु ते नीकुदेमुस
\p
\v 1 फरीसियें च नीकुदेमुस नां दा एक मनुक्ख हा, जेड़ा यहूदीयें दा प्रधान हा।
\v 2 ओसने राती यीशु दे कोल आईयै उसी आखया, ए गुरु अस जांनयां के तू परमेसर थमां गुरु ओईयै आएदा ऐं, किके कोई इनें चमत्कारें दे चीन्ने गी जेड़े तू दसना ऐ, जे परमेसर ओसदे कन्ने नेई ऊऐ तां नेई दसी सकदा।
\v 3 यीशु ने उसी जबाब दिता, “आऊँ थुआड़े कन्ने सच-सच आखना ऐं जेकर कोई नमें सिरे जन्म नेई लै तां परमेसर दा राज नेई दिखी सकदा।”
\v 4 नीकुदेमुस ने उसी आखया, “मनुक्ख जेलै बुड्डा ओई गीया, तां कियां जन्म लेई सकदा ऐ? के ओ अपनी मां दे टेढ च दुई बार जाईयै जन्म लेई सकदा ऐ?”
\v 5 यीशु ने जबाब दित्ता, “आऊँ थुआड़े कन्ने सच-सच अखनां ऐ, जेसलै तकर कोई मनुक्ख पानी ते आत्मा कन्ने नेई जमै तां ओ परमेसर दे राज च नेई जाई सकदा।
\v 6 किके जेड़ा जेंद थमां जमया ऐ ओ जेंद ऐ; ते जेड़ा आत्मा थमां जमया ओ आत्मा ऐ।
\v 7 रांन नेई ओ के मैं थुआड़े कन्ने के आखया, तुगी नमें सिरे जन्म लेना जरुरी ऐ।
\v 8 अवा जिथें चांदी उत्थें चलदी ऐ ते तू ओसदी बाज गी सुनना ऐ, लेकन नेई जानदा के ओ कुत्थुआं ओंदी दी ते कुत्थें गी जंदी ऐ? जेड़ा कोई आत्मा थमां जमें दा ऐ ओ इयै जीया ऐ।”
\v 9 नीकुदेमुस ने उसी जबाब दिता, “ए गल्लां कियां ओई सकदीयां न?”
\v 10 ए सुनीयै यीशु ने उसी आखया, “तू इस्राएलियें दा गुरु ओईयै बी के इनें गल्लें गी नेई समझना?
\v 11 आऊँ तेरे कन्ने सच-सच आखना ऐ के अस जेड़ा केश जाननयां, ऊऐ आखनयां, ते जिसी असैं दिखया ऐ, ओदी गुआई दिनयां, ते तोस साड़ी गुआई कबूल नेई करदे।
\v 12 जेलै मैं थुआड़े कन्ने तरती दियां गल्लां कित्तियां ते तोस विश्वास नेई करदे, ते जेकर आऊँ थुआड़े कन्ने सोर्ग दियां गल्लां आखां तां पी कियां विश्वास करगे?
\v 13 कोई बी सोर्ग गी नेई गीया, सेर्फ उवै जेड़ा सोर्गा चा उतरया, मतलब मनुक्ख दा पुत्तर जेड़ा सोर्ग च ऐ।
\v 14 ते जियां मूसा ने जंगल च सप्पे गी उपर चुकया, उयांगै जरुरी ऐ के मनुक्ख दे पुत्तर गी बी उपर चुकया जाग;
\v 15 तां के जेड़ा कोई ओसदे उपर विश्वास करग ओ मेशा दी जिंदड़ी पाग।”
\p
\v 16 किके परमेसर ने दुनियां कन्ने इन्ना प्यार कित्ता के ओसने अपना इकै एक पुत्तर देई दिता, तां के जेड़ा कोई ओसदे उपर विश्वास करग ओ नाश नेई ओग, लेकन मेशा दी जिंदड़ी पाग़।
\v 17 परमेसर ने अपने पुत्तर गी दुनियां च एस गल्लां नेई पेजया के दुनियां उपर सज़ा दा उक्म दे, लेकन एस गल्लां के दुनिया ओस थमां मुक्ति पाई सकै।
\v 18 जेड़ा ओस उपर विश्वास करदा ऐ, ओसदे उपर सज़ा दा उक्म नेई ओन्दा, लेकन जेड़ा ओसदे उपर विश्वास नेई करदा, ओ कसुरबार मनया जाग; एस आसतै के ओसने परमेसर दे इकै एक पुत्तर उपर विश्वास नेई कित्ता।
\v 19 ते सज़ा दा उक्म दा कारन ऐ के लो दुनियां च आई ऐ, ते मनुक्खें न्हेरे गी लो थमां मता प्यारा समझया, किके उंदे कम पैड़े हे।
\v 20 किके जेड़ा कोई पैड़े कम्म करदा ऐ, ओ लो कन्ने बैर रखदा ऐ, ते लोई दे कोल नेई जंदा, ऐसा नेई ऊऐ के ओदे कम्में गी कसुरबार अखाया जा।
\v 21 लेकन जेड़ा सच्चाई उपर चलदा ऐ, ओ लो दे कोल ओंदा ऐ, तां के ओदे कम्म परकट ओन, के ओ परमेसर थमां कित्ते गेदे न।
\s यीशु दे बारै च यूहन्ना दी गवाई
\p
\v 22 एस दे बाद यीशु ते ओदे चेलें यहूदीया लाके च आए; ते ओ उत्थें उन्दे कन्ने रेईयै पवित्रशनांन देन लगया।
\v 23 ते यूहन्ना  बी शालेम दे कोल एनोन च पवित्रशनांन दिंदा हा, किके उत्थें मता पानी हा, ते लोग आईयै लैंदे हे।
\v 24 यूहन्ना  ओस बेलै तकर जेल खाणे च नेई सुट्टे दा हा।
\v 25 उत्थें यूहन्ना  दे चेलें दा कुसे यहूदी कन्ने शोद्ध ओनें दे बारै च गल्ल बात ओई।
\v 26 ते उनै यूहन्ना  दे कोल आईयै उसी आखया, “ए गुरु, जेड़ा अन्सान यरदन दे पार तेरे कन्ने हा, ते जेसदी तू गुआई दिती ऐ; देख्ख, ओ पवित्रशनांन दिंदा ऐ, ते सारे ओदे कोल आवा दे न।”
\v 27 यूहन्ना  ने जबाब दिता, “जेसलै तकर मनुक्ख गी सोर्ग चा नेई दिता जा, तां तकर उसी केछ नेई थोई सकदा।
\v 28 तोस तां अप्पुं गै मेरे गवाह ओ के मैं आखया, आऊँ मसीह नेई, लेकन ओदे अगें पेजया गेदा ऐं।
\v 29 जेसदी लाडी ऐ ऊऐ मराज ऐ; लेकन मराज दा दोस्त जेड़ा खड़ोते दा ओदी सुनदा ऐ, मराजे दी बाज कन्ने मता खोश ओंदा ऐ; ऊन मेरी ए खुशी पूरी ओई ऐ
\v 30 जरुरी ऐ के ओ बदै ते आऊँ कटां।
\v 31 जेड़ा उपरा ओंदा ऐ ओ आदरमान आला ऐ ऐ; जेड़ा तरती थमां ओंदा ऐ ओ तरती दा ऐ, ते तरती दियां गै गल्लां करदा ऐ; जेड़ा सोर्ग थमां ओंदा ऐ, ओ सारें दे सारें कोलां बड़ा ऐ।
\v 32 जे केछ ओसने दिखया ते सुनया ऐ, ओसदी गै गुआई दिंदा ऐ; ते कोई ओसदी गुआई कबूल नेई करदा।
\v 33 जेस ने ओसदी गुआई कबूल करी लेती ओस उपर एस गल्ल उपर मोर देई दिती के परमेसर सच्चा ऐ।
\v 34 किके जिसी परमेसर ने पेजा ऐ, ओ परमेसर दियां गल्लां आखदा ऐ; किके ओ आत्मा नापी-नापी नेई दिंदा
\v 35 पिता पुत्तर कन्ने प्यार करदा ऐ, ते ओसने सारीयां चीजां ओसदे अथ्थ च देई दितीयां न।
\v 36 जेड़ा पुत्तर उपर विश्वास करदा ऐ, मेशा दी जिंदड़ी ओसदी ऐ; लेकन जेड़ा पुत्तर दी नेई मनदा, ओ जिन्नें गी नेई दिखग, लेकन परमेसर दा गुस्सा ओदे उपर रौंदा ऐ।”
\c 4
\s यीशु ते सामरी जनांनी
\p
\v 1 पी जेसलै प्रभु गी पता चलया के फरीसियें सुनया ऐ के यीशु यूहन्ना  कोलां मते चेलें बनाए करदा ते उनेंगी पवित्रशनांन दे करदा ऐ
\v 2 यनिके यीशु अप्पुं नेई वरन ओसदे चेलें पवित्रशनांन दे करदे न,
\v 3 ओस बेलै ओ यहूदीया पर्देशे गी शुड़ीयै पी गलील जिले गी अपने चेलें कन्ने चली गीया,
\v 4 ते उसी सामरिया जिले थमां ओईयै जाना ये परमेसर दी इच्छा ही।
\v 5 एसकरी ओ सामरिया जिले दे सूखार नां दे एक शैर तकर आया, जेड़ा ओस जमीन दे कोल ऐ जिसी याकूब ने अपने पुत्तर युसूफ गी दिता हा;
\v 6 ते जेड़ा खू याकूब ने कड़ेया हा ओ अज्जे बी उत्थें ए। जियां गै यीशु रस्ते च थके दा ओस खू उपर बैठी गीया। ते ए गल्ल छेमे घण्टे दे लग-भग ओई।
\p
\v 7 इनें च एक सामरी जनानी पानी परने आसतै आई। यीशु ने उसी आखया, “मिगी पानी पलया।”
\v 8 किके ओसदे चेलें शैर च रुट्टी मुल्लें लेने गी गेदे हे।
\v 9 ओस सामरी जनानी ने उसी आखया, “तू यहूदी ओईयै आऊँ सामरी जनांनी कोलां पानी कि मंगना ऐ?” किके यहूदी सामरियें कन्ने किसे किसम दा सलूक नेई रखदे
\v 10 यीशु ने जबाब दिता, “जेकर तू परमेसर दे वरदान जानदी, ते एबी जानदी के ओ कोन ऐ जेड़ा तेरे कन्ने आखदा ऐ, मिगी पानी पलया, तां तू ओस कोलां मंगदी, ते ओ तुगी जिन्नें दा पानी दिंदा।”
\v 11 जनानी ने उसी आख्या “ए मालक तेरे कोल पानी परने लेई केछ एबी नेई, ते खू बी डुगा ऐ; ते पी ओ जिन्नें दा पानी तेरे कोल कुत्थुआं आया?
\v 12 के तू साड़े पूर्वज याकूब थमां बडा ऐं, जेस ने असेंगी ए खू दिता; ते अप्पुं गै अपना टबर, ते अपने डंगरें सनें एस खू बिचा पीता?”
\v 13 यीशु ने उसी जबाब दिता, “जेड़ा कोई ए पानी पीग ओ पी त्रै दा रौग,
\v 14 लेकन जेड़ा कोई ओस पानी बिचा पीग जेड़ा आऊँ उसी देगा, ओ पी मेशा तकर त्रै दा नेई रौग; वरन जेड़ा पानी आऊँ उसी देगा, ओ ओसदे बिच एक चश्मां बनी जाग जेड़ा मेशा दी जिंदड़ी आसतै उछलदा रौग।”
\v 15 जनानी ने उसी आखया, “ए प्रभु, ओ पानी मिगी दे तां जे मिगी त्रे नेई लगे ते नेई गै पानी परने गी इन्नी दूर अमां।”
\p
\v 16 यीशु ने उसी आखया, “जा, अपने खसम गी इत्थैं सद्दी लिया।”
\v 17 जनानी ने जबाब दिता, “आऊँ बगैर खसमें आं।” यीशु ने उसी आखया, “तू ठीक आखा नी ऐं, के आऊँ बगैर खसमें आं।
\v 18 किके बे तू पंज खसम करी चुकी दी ऐं, ते जेस मर्द कोल तू ऊन ऐं ओ बी तेरा खसम नेईयैं। ए तो सच गै आखया ऐ।
\v 19 जनानी ने उसी आखया, ए प्रभु मिगी लगदा ए के तू कोई पविखवक्ता ऐं।
\v 20 साड़े सामरी पूर्वजे इसै पाड़ उपर पजन-कीर्तन कित्ता, ते तू अखनां के ओ जगा जित्त्थें पजन-कीर्तन करना चाईदा यरूशलेम च ऐ।
\v 21 यीशु ने उसी आखया, ए नारी, मेरी गल्लें दा बश्वास कर के ओ बेला ओंदा ऐ के तोस सेर्फ एस पाड़ उपर पिता दा पजन करगे, नां गै यरूशलेम च।
\v 22 तोस सामरी लोक जिसी नेई जांनदे, ओसदा पजन करदे ओ; ते अस युदी जिसी जाननयां ओसदा पजन करनयां; किके मुक्ति यहूदीयें बिचा ऐ।
\v 23 लेकन ओ बेला ओंदा ऐ; बरना ऊन बी ऐ, जेस च सच्चे पक्त परमेसर दा पजन आत्मा ते सच्चाई कन्ने करगन, किके परमेसर अपने आसतै इयै जे पकतें गी तुपदा ऐ।
\v 24 परमेसर आत्मा ऐ, ते एसकरी जरुरी ए के ओस पजन करने आले आत्मा ते सच्चाई कन्ने पजन करन।”
\v 25 जनानी ने उसी आखया, “आऊँ समझनी ऐं के मसीह जेड़ा ख्रिस्त आखया जंदा ऐ, औने आला ऐ; जेसलै ओ औग, तां ओ असेंगी सारीयां गल्लां दसी देग।”
\v 26 यीशु ने उसी आखया, “आऊँ जेड़ा तेरे कन्ने बोला नां, आऊँ उवै ऐं।”
\s चेलें दी बापस
\p
\v 27 “इनें च ओसदे चेलें आई गै, ते उनै अच्छा नेई समझया के ओ जनानी कन्ने गल्लां करा करदा ऐ; पी बी कुसे नेई पूछ्या, के तू के चांना ऐ? जां केस आसतै ओसदे कन्ने गल्लां करना ऐ?
\v 28 ओस बेलै जनानी अपना घड़ा छुड़ीयै शैर च चली गेई, ते लोकें कन्ने अखनां लगी,
\v 29 आओ, एक मनुक्ख गी दिख्खो, जेस ने सब केश जेड़ा मैं कित्ता मिगी सनाई दिता। कुदै इयै तां मसीह नेई ऐ?
\v 30 पी लोक शैर बिचा निकलियै येशु दे कोल औना लगे।
\v 31 उसै बेलै चेलें यीशु कन्ने अर्ज करन लगे, ए गुरु केछ खाई लै।
\v 32 लेकन ओसने उन्दे कन्ने आखया, मेरे कोल खाणे आसतै ऐसा पोजन ऐ जिसी तोस नेई जांनदे।”
\v 33 पी चेलें अप्पुं बिचें आखया, “के कोई ओदे आसतै केछ खाणे गी आंदा ऐ?
\v 34 यीशु ने उनेंगी आखया, मेरा पोजनं ए ऐ के अपने पेजने आले दी मरजी दे मताबक चलां ते ओसदा कम्म पूरा करां।
\v 35 के तोस नेई आखदे, बाडी ओनें आसतै अयें बी चार मिनें पेदे न? दिख्खो, आऊँ तुसेंगी आखना ऐ अपनीयां अख्खीं चुकियै खेत्रें उपर नज़र पाओ के ओ फसल बढने आसतै पक्की चुकी दी ऐ।
\v 36 फसल दी बाडी करने आले गी मजदूरी मीलीदी ते,ओ मेशा दी जिंदड़ी आसतै फसल किट्ठा करदा ऐ, तां के राने आला ते बढने आला दुए जनें मिलीयै खुशी मनांन।
\v 37 किके एदे उपर ए कावत ठीक बनदी ऐ; राने आला कोई ओर ऐ ते बाडी करने आला कोई ओर।
\v 38 मैं तुसेंगी ओ खेत्र बढने लेई पेजया जेसदे बेच तुसें मेंनत नेई कित्ती; दुयें मेंनत कित्ती ते तोस उन्दी मेंनत दे फल च पागीदार ओए।”
\s सामरिया दे लोकें दा विश्वास करना
\p
\v 39 “ओस शैर दे मते सारें सामरियें ओस जनानी दे आखने दे मताबक विश्वास कित्ता; जेस ने ए गुआई दिती ही; के येशु ने सब केछ जेड़ा मैं कित्ता ऐ, मिगी सनाई दिता।”
\v 40 एसकरी जेलै ओ सामरी ओदे कोल आए, तां ओस कन्ने अर्ज करन लगे के साड़े इत्थैं रोह् ते ओ उत्थें दो देन रिया।
\v 41 ओसदे खबर दे कारन मते सारें लोकें विश्वास कित्ता।
\v 42 ते ओस जनानी गी आखया, “ऊन असैं तेरे आखने कन्ने गै विश्वास नेई करदे; किके असैं अप्पुं गै सुनी लीता, ते समझनयां ऐं के सचमुच इयै दुनियां दा मुक्तिदाता ऐ।”
\p
\v 43 पी यीशु दों धयाडां हा बाद उत्त्थुं दा निकलियै गलील जिले गी चली गीया,
\v 44 किके यीशु ने अप्पुं गै गवाई दिती ही के पविखवक्ता गी अपने लाके च आदर नेई मिलदा।
\v 45 जेसलै ओ गलील जिले च आया, तां गलीली लोक खुशी कन्ने ओदे कन्ने मिले; किके जिन्नें कम्म ओनें यरूशलेम च त्यार दे बेलै कित्ते हे, उनै लोकें उनेंगी सबनी गी दिखे दा हा, किके ओ बी त्यार च आए दे हे।
\s राजा दे नौकर दे पुत्र गी चंगा करना
\p
\v 46 जेसलै ओ पी गलील जिले दे काना शैर च आया, जित्त्थें ओनें पानी गी अंगुरें दा रस बनाया हा। उत्थें राजा दा एक कर्मचारी हा जेसदा पुत्तर कफरनहूम च बीमार हा।
\v 47 ओ ए सुनया के यीशु यहूदीया बिचा गलील जिले च आई गेदा ऐ, ओसदे कोल गीया ते ओदे अगें अर्ज करना लगाया के चलीयै मेरे पुत्तर गी चंगा करी दे; किके ओ मरने पर हा।
\v 48 यीशु ने ओदे कन्ने आखया, “जेसलै तकर तोस चेन्न ते चमत्कार कम्म नेई दिखगे ओस बेलै तकर कदें बी मिगी मसीह करियै बश्वास नेई करगे।”
\v 49 राजे दे कर्मचारी ने उसी आखया, “ऐ प्रभु, मेरे बच्चे दी मौत ओनें थमां पैलैं चल।”
\v 50 यीशु ने उसी आखया “जा, तेरा पुत्तर ज़िंदा ऐ। ओस मनुक्ख यीशु दी आखी दी गल्ल उपर बश्वास कित्ता ते चली गीया।
\v 51 ओ रस्ते गै हा के ओदे नौकर ओदे कन्ने आई मिले ते अखनां लगे, तेरा बच्चा ज़िंदा ऐ।
\v 52 ओसने उनेंगी पूछ्या, केड़े पैर ओ चंगा ओंन लगया? उनै उसी आखया, कल सतमें घंटे च ओसदा बखार उतरी गीया।”
\v 53 ओस बेलै पिता समझी गीया के ए उसै केन्टे ओया जेस कहड़ी यीशु ने उसी आखया, “तेरा पुत्तर ज़िंदा ऐ, ते ओस ते ओसदे पूरे टबरै बश्वास कित्ता।”
\v 54 ऐ दुवा चमत्कार ते चेन हा जेड़ा यीशु ने यहूदीया पर्देशे थमां गलील जिले च आईयै दसया।
\c 5
\s ठती साल दे रोगी गी चंगा करना
\p
\v 1 इनें गल्लां हां बाद यहूदीयें दा एक त्यार ओया, ते यीशु यरूशलेम गी गीया।
\v 2 यरूशलेम च भिड्ड-फाटक दे कोल एक कोण्ड ऐ जेड़ा इब्रानी पाषा च बैतहसदा आखया जंदा ऐ; ओ पंज डेव्ढ़ीयें कन्ने केरया गेदा ए।
\v 3 ईनदे च बड़े सारे बीमार, अन्नें, लंगड़े ते सुके अंग आले पानी दे इलने दी आस च पेदे रौंदे हे।
\v 4 किके ठीक मौके उपर परमेसर दे सोर्गदूत कोण्ड च उतरीयै पानी गी लांदे हे। पानी अलदै गै जेड़ा कोई पैलैं उतरदा हा ओ चंगा ओई जंदा हा, पांवे ओसदी कोई बी बीमारी कि नेई ओन्दी ही।
\v 5 उत्थें एक मानु हा, जेड़ा ठत्ती साल थमां बमारी च पेदा हा।
\v 6 यीशु ने उसी बमारी च पेदे दिखियै ते ए समझीयै के ए मते ध्याडां दा इसै चाली च पेदा ऐ, उसी पूछ्या, “के तू चंगा होना चानां ऐ?”
\v 7 ओस बमार मानु ने उसी जबाब दिता, ए प्रभु मेरे कोल कोई मानु नेईयै के जेसलै पानी गी लाया जा, ओस बेलै मिगी कोण्ड च तूआरै; लेकन मेरे पूजदे-पूजदे दुआ मेरे थमां पैलैं पानी च उतरी जंदा ऐ।
\v 8 यीशु ने उसी आखया, “ओठ, अपनी खट चुक्क ते चल फेर।”
\v 9 ओ मानु फोरन गै चंगा ओई गीया, ते अपनी खट चुक्कियै चलना फिरना लगी पिया।
\p
\v 10 ओ यहूदीयें दे बसां दा ध्याडा हा। एसकरी यहूदी ओदे कोलां जेड़ा चंगा ओया हा, पुशन लगे, “अज्ज तां साड़ा बसां दा ध्याड़ा ऐ, कनून दे मताबक तुगी खट चुक्कना ठीक नेईयैं।”
\v 11 ओसने उनेंगी जबाब दिता, “जेस ने मिगी चंगा कित्ता, उसै मिगी आखया, अपनी खट चुक्क, ते चल-फेर।”
\v 12 उनै उसी पूछया, “ओ कोन मानु ऐ जेस ने तुगी आखया के अपनी खट चुक्क, ते चल फेर?”
\v 13 लेकन जेड़ा चंगा ओई गेदा हा ओ नेई जानदा हा के ओ कोन ऐ, किके उत्थें मती पीड़ ओनें दे कारन यीशु उत्थां दा बखियै गी ओई गेदे हा।
\v 14 इनें गल्लें थमां बाद ओ यीशु गी मंदर दे बेड़े च मिलया। यीशु ने उसी आखया, “देख्ख, तू चंगा ओई गेदा ऐं; पी दवारा पाप नी करयां, ऐसा नेई उवै के एदा कोलां बड़ी पारी मसीबत तेरे उपर आई जा।”
\v 15 ओस मानुऐ जाईयै यहूदीयें दे मुख्ये कन्ने आखी दिता के जेस ने मिगी चंगा कित्ता ओ यीशु ऐ।
\v 16 एस कारन यहूदी मुख्ये यीशु गी सतान लगे, किके ओ ए कम्म यहूदीयें दे बसां दे ध्याडे करदा हा।
\v 17 एस गल्ल उपर यीशु ने उनेंगी आखया, “मेरा पिता परमेसर अजें तकर कम्म करदा ऐ, ते आऊँ बी कम्म करना ऐ।”
\v 18 एस कारन यहूदी उसी मारनें आसतै ओर बी जादै कोशट करन लगे, के यीशु नां छडा यहूदीयें दे बसां दे धयाड़ै रीति गी त्रोड़दा, लेकन परमेसर गी अपना पिता आखीयै, अपने आप गी परमेसर दे बराबर आखदा हा।
\s पुत्र दा अख्त्यार
\p
\v 19 एस गल्ल उपर यीशु ने उनेंगी आखया, “आऊँ तुसेंगी सच-सच आखना ऐं, पुत्तर अपने कोलां केछ नेई करी सकदा, सेर्फ उवै जेड़ा ओ पिता गी करदे दिखदा ऐ; किके जेड़े-जेड़े कम्में गी ओ करदा ऐ उनेंगी पुत्तर बी उसै चाली करदा ऐ।”
\v 20 किके पिता पुत्तर कन्ने प्यार करदा ऐ ते जेड़े-जेड़े कम्म ओ अप्पुं करदा ऐ, ओ सारे उसी दसदा ऐ; ते ओ इन्दे थमां बी बड्डे-बड्डे कम्म उसी दसग, तां जे तोस रांन ओई जायो।
\v 21 किके जियां पिता मोदें गी ज़िंदा ते उनेंगी जांन दिन्दा ऐ, उयांगै पुत्तर बी जिनेंगी ओ चांदा ऐ उनेंगी ज़िंदा करदा ऐ।
\v 22 पिता किसे दा न्याय नेई करदा, लेकन न्याय करने दा सारा कम्म पुत्तर गी सौम्पी दित्ता ऐ।
\v 23 एसकरी के सारे लोग जियां पिता दा आदर करदे न उय्यां गै पुत्तर दा आदर करन। जेड़ा पुत्तर दा आदर नेई करदा, ओ पिता दा, जिसी ओसने पेजे दा ऐ, आदर नेई करदा।
\v 24 आऊँ थुआड़े कन्ने सच-सच आखना ऐ, जेड़ा मेरा वचन सुनीयै मेरे पेजने आले उपर बश्वास करदा ऐ, मेशा दी जिंदड़ी ओसदी ऐ; ते ओस उपर सज़ा दा उक्म नेई ओंदा लेकन ओ मौत थमां पार ओईयै जिन्दडी च दाखल ओई चुके दा ऐ।
\p
\v 25 आऊँ थुआड़े कन्ने सच-सच आखना ऐ ओ बेला ओंदा ऐ, ते इसै बेलै ऐ, जेदे च मरे दे लोक परमेसर दे पुत्तर दी बाज सुनगन, ते जेड़े सुनगन ओ जिंदे रौगन।
\v 26 किके जियां पिता गी अपने आप च जांन ऐ, उयांगै ओसने अपने पुत्तर गी बी ए आक्क दित्ता ऐ के अपने आप च जांन रखै;
\v 27 बरना उसी न्याय करने दा बी अख्त्यार दिते दा ऐ, एसकरी के ओ मनुक्ख दा पुत्तर ऐ।
\v 28 एस कोलां रांन नेई ओयो; किके ओ बेला ओंदा ऐ के जिन्नें कबरें बेच न ओ ओसदी बाज सुनीयै बार निकली औगन।
\v 29 जिन्नें पलाई कित्ती ऐ ओ जीनें आसतै जिंदा ओई जागन ते जिन्नें बराई कित्ती ऐ ओ सज़ा आसतै जिंदे ओई जागन।
\s यीशु दे बारै च गवाई
\p
\v 30 “आऊँ अपने आप च केछ नेई करी सकदा; जे सुनना ऐं, उवै जीया न्याय करना ऐं; ते मेरा न्याय सच्चा ऐ, किके आऊँ अपनी मरजी नेई लेकन अपने पेजने आले दी मरजी चांना ऐ।
\v 31 जेकर आऊँ अप्पुं गै अपनी गुआई दियां, तां मेरी गुआई सच्ची नेई।
\v 32 एक ओर ऐ जेड़ा मेरी गुआई दिंदा ऐ, ते आऊँ जानना ऐ के मेरी जेड़ी गुआई ओ दिंदा ऐ, ओ सच्ची ऐ।
\v 33 तुसैं यूहन्ना  थमां पूछया ते ओसने सच्चाई दी गुआई दिती ऐ।
\v 34 लेकन आऊँ अपने बारै च मनुक्ख दी गुआई नेई चानां; तां बी आऊँ ए गल्लां एस आसतै अखनां ऐ के तुसेंगी मुक्ति मिलै।
\v 35 ओ तां जलदा ते चमकता दीया जेया हा, ते तुसेंगी केछ चेर तकर ओसदी लोई च मगन ओना छैल लगया।
\v 36 लेकन मेरे कोल जेड़ी गुआई ऐ ओ यूहन्ना  दी गुआई थमां बड़ी ऐ; किके जेड़ा कम्म पिता ने मिकी पूरा करने लेई सोंपा ऐ मतलब इयै कम्म जेड़ा आऊँ करना ऐ, ओ मेरे गवाह न, के पिता ने मिकी पेजा ऐ।
\v 37 ते पिता जेस ने मिकी पेजे दा ऐ, उसै मेरी गुआई दिती ऐ। तुसें नां कदें ओदी बाज सुनी, ते नां ओसदा रूप दिखया;
\v 38 ते ओसदे शिखया गी मन च कैम नेई रखदे, किके जिसी ओसने पेजया तोस ओदा बश्वास नेई करदे।
\v 39 तोस पवित्र शास्त्र च तुपदे ओ, किके सिखदे ओ के ओस च मेशा दी जिंदड़ी तुसेंगी मिलदी ऐ; ते ए उवै ऐ जेड़ा मेरी गुआई दिंदा ऐ;
\v 40 पी बी तोस मेशा दी जिन्दडी जीनें लेई मेरे कोल नेई औना चांदे।
\v 41 आऊँ मनुक्खें थमां आदर नेई चानां।
\v 42 लेकन आऊँ तुसेंगी जानना ऐं के थुआड़े देल बेच परमेसर दा प्यार नेई।
\v 43 आऊँ अपने पिता दे नां च आया ऐं, ते तोस मिकी कबूल नेई करदे; जे बाकी कोई अपने गै नां च आए, तां उसी तोस कबूल करी लैगे।
\v 44 तोस जेड़ा एक दुए थमां आदर चांदे ओ ते ओ आदर जेड़ा छडा परमेसर थमां ऐ, नेई चांदे, केस चाली बश्वास करी सकदे ओ?
\v 45 ए नेई समझो के आऊँ पिता दे सामने थुआड़े उपर लजाम ला; थुआड़े उपर लजाम लाने आला तां मूसा ऐ, जेस उपर तुसें परोसा रखया ऐ।
\v 46 किके जेकर तोस मूसा दा बश्वास करदे, तां मेरा बी बश्वास करदे, एसकरी के ओसने मेरे बारै च लिखा ऐ।
\v 47 लेकन जेकर तोस ओसदी लिखी दी गल्लें उपर बश्वास नेई करदे, तां मेरी गल्लें उपर कियां बश्वास करगे?”
\c 6
\s पंज जार लोकें गी रुट्टी खलानी
\p
\v 1 इनें गल्लां हां बाद, यीशु गलील दी चील मतबल तिबिरियास चील दे ओस पार चली गीया।
\v 2 ते एक बड़ी पीड़ ओदे पिछें चलन लगी पेई, किके जेड़े चमत्कारी कम्म ओ बमारें उपर दसदा हा। ओ उनेंगी दिख्दे हे
\v 3 ओस बेलै यीशु पाड़ी उपर चढ़ीयै अपने चेलें कन्ने उत्थें बैठी गीया।
\v 4 यहूदीयें दा फसह दा त्यार नेड़े हा।
\p
\v 5 ओस बेलै यीशु ने अपनी अखीयाँ कन्ने दिख्या के एक वड्डी पीड ओदे कोल आवा करदी ऐ, ते फिलिप्पुस  गी पूछया, “अस इंदे खाणे बास्तै रुट्टी कुथ्थुं दा मुलैं लेई औचे?”
\v 6 ओनें ए गल्ल उसी परखने आस्ते बोली ही, किके ओ अप्पुं जानदा हा के ओ के करग।
\v 7 फिलिप्पुस  ने जबाब दिता, “दो सौ दीनार दी रुट्टी बी इंदे आसतै पूरी नेई ओनी के उन्दे च अर एक गी थुड़ी-थुड़ी मिली जाग।”
\v 8 ओदे चेलें बिचा एक शमौन पतरस दे प्रा अन्द्रियास ने उसी आखया,
\v 9 “इत्थैं एक मूंडा ऐ, जेदे कोल जौ दी पंज रुट्टीयाँ ते दो मछयाँ न, पर इन्नें लोकें लेई ओ केछ बी नेई ऐ न?”
\v 10 यीशु ने आखया, “लोकें गी बाली ओड़ो” उत्थें बड़ा काह हा। ते लोक जिन्दे च मडदें दी गेनती लग-पग पंज जार ही, ओ बैठी गै।
\v 11 ओस बेलै यीशु ने रुट्टीयाँ लेईयां, ते परमेसर दा शुकर करियै, चेलें गी दितीयां तां के ओ बैठने आलें गी बंडी ओडन; ते उयांगै मछीयां बिचा जिनियां ओ चांदे हे बंडी ओड़ीयां।
\v 12 जेलै लोक खाईयै रजी गै,तां ओनें अपने चेलें गी आखया, “बचे दे टुकड़ें किट्ठे करी लियो ते केछ बी सुटया नेई जा।
\v 13 ते एसकरी उनै किट्ठे कित्ते, जौ दी पंज रुट्टीयें दे टुकड़े जेड़े खाणे आलें कोलां बची दे हे, उनै बारां टोखरियां परीयां।
\v 14 ओस बेलै जेड़ा चमत्कार ओसने दसया उसी ओ लोक दिखियै आखन लगे के ओ पविखवक्ता जेड़ा दुनियां च औने आला हा पक्का ओईयै।”
\p
\v 15 “यीशु गी पता चली गीया के ओ उसी राजा बनाने लेई पकड़ना चांदे न, पी ओ पाड़ी उपर कल्ला चली गीया।”
\s यीशु दा पानी उपर चलना
\p
\v 16 जेलै शाम ओई,तां ओदे चेलें गलील दी चील दे कंडै गै,
\v 17 ते किशती च बेईयै चील दे दुए पार कफरनहूम जान लगे। ओस बेलै नहेरा आई गेदा हा, ते यीशु तकर उन्दे कोल नेई आएदा हा।
\v 18 तेज बड़े तफान दे कारन चील च लैरां चडना लगयां।
\v 19 जेलै ओ किशती गी चलांदे-चलांदे त्रै जां चार मील दे लग-पग अगें निकली गै, तां उनै यीशु गी चील उपर चलदे ते अपनी किशती आली बखी औंदे दिख्या, ते ओ डरी गै।
\v 20 यीशु ने उनेंगी आखया “आऊँ आं, डरयो नेई।”
\v 21 ओस बेलै ओ उसी किशती च लैंन लेई त्यार ओए, ते फोरन ओ किशती उसै जगै उपर पूजी जिथें गी ओ जा दे हे।
\s लोग यीशु दी ढूंढ़ च
\p
\v 22 अगलै धयाड़ै ओस पीड़ ने,जेड़ी चील दे ओस पार खड़ोती दी ही, ऐ दिखया के इत्त्थैं एक किशती गी छुड़ीयै ओर कोई निकी किशती नेई ही, ते यीशु अपने चेलें कन्ने ओस किशती उपर नेई चडया, लेकन सेरफ ओदे चेलें गै गेदे हे।
\v 23 तां बी ओर निकियाँ किशतीयां तिबिरियास शैर थमां गालील चील दे कोल आईयां, जित्थै उनै परमेसर दा शुकर करियै रुट्टी खादी ही।
\v 24 जेलै पीड ने दिख्या के यीशु इत्त्थैं नेई ऐ, ते नां ओदे चेलें, तां लोक निकी-निकी केश्तीयें च चढ़ीयै यीशु गी तुपदे-तुपदे कफरनहूम शैर च पूजे।
\s यीशु जीनें दी रुट्टी
\p
\v 25 ते लोकें चील दे दुए पार यीशु कन्ने मिलीयै आखया, “ए गुरु तू इत्त्थैं कदुं आया?”
\v 26 यीशु ने उनेंगी जबाब दिता, “आऊँ थुआड़े कन्ने सच-सच आखना ऐं, तोस मिगी एस लेई नेई तुपदे के तुसें चमत्कार दिखे, लेकन एस आसतै तुपा दे ओ के तोस रुट्टी खाईयै त्रेपत ओए।
\v 27 ओस नाश ओनें आले पोजन आसतै मेंनत नेई करो, लेकन ओस पोजन आसतै जेड़ा मेशा दी जिंदड़ी तकर रौग, जिसी मनुक्ख दा पुत्तर तुसेंगी देग, किके प्यो, मतबल परमेसर ने ओदे उपर गै मोर लाइ दित्ती ऐ।
\v 28 एस करियै उनै उसी आखया, परमेसर दा कम्म करन लेई अस के करचै?”
\v 29 यीशु ने उनेंगी जबाब दित्ता “परमेसर दा कम्म ए ऐ,के तोस ओदे उपर जिसी ओसने पेजा ऐ ओस उपर विश्वास करो।”
\v 30 ओस बेलै उनै उसी आखया, “पी तू केड़ा चमत्कार दसना ऐं के असुसी दिखियै तेरे उपर विश्वास करचै?” तू केडा कम्म दसना ऐं?
\v 31 साड़े बजुर्गे जगल च मन्ना खादा, ते जियां लिखा ऐ, “परमेसर ने उनेंगी खाणे आसतै सोर्ग चा रुट्टी दिती।”
\v 32 यीशु ने उनेंगी आखया, आऊँ तुसेंगी सच-सच आखना ऐं के मूसा ने तुसेंगी ओ रुट्टी सोर्ग चा नेई दिती, लेकन मेरा पिता तुसेंगी सच्ची रुट्टी सोर्ग चा दिंदा ऐ।
\v 33 किके परमेसर दी रुट्टी ओ गै, जेड़ी सोर्ग चा उत्तरीयै दुनिया दे लोकें गी जांन दिन्दी ऐ।
\v 34 ओस बेलै उनै उसी आखया, “प्रभु, ऐ रुट्टी असेंगी मेशा दिंदा रो।”
\p
\v 35 यीशु ने उनेंगी आखया, “जिंदु दी रुट्टी आऊँ आं; जेड़ा मेरे कोल ओंदा ऐ, ओ कदें पुखे दा नेई रौग, जेड़ा मेरे उपर विश्वास करग, ओ कदें तरैह दा नेई रौग।
\v 36 लेकन मैं तुसेंगी आख्या,के तुसें मिगी दिखी बी लेत्ता ऐ, तां बी विश्वास नेई करदे।
\v 37 जे केछ पिता मिगी दिंदा ऐ, मेरे कोल ओंदा ऐ, जेड़ा कोई मेरे कोल आग उसी आऊँ कदें नेई कढगा
\v 38 आऊँ अपनी मरजी कन्ने नेई, लेकन अपने पेजने आले दी मरजी पूरी करन लेई सोर्गा चा उतरा ऐं।
\v 39 मेरे पेजने आले दी मरजी ए ऐ के जे केछ ओसने मिगी दित्ता ऐ,ओदे बिचा केछ बी नेई गवाह लेकन उसी ऐन्त दे ध्याडें पी जिन्दा करां।
\v 40 किके मेरे पिता दी मर्जी ए ऐ, के जेड़ा कोई पुत्तर गी दिखै, ते ओस उपर विश्वास करै, ओ मेशा दी जिंदड़ी पाग, ते आऊँ उसी खीरी दे ध्याडें च पी जिन्दा करगा।
\p
\v 41 “ओस बेलै एस गल्ल उपर यहूदी पला-बुरा आखन लगे, किके येशु ने आखे दा हा, जेड़ी रुट्टी सोर्ग चा उत्तरी ऐ, ओ आऊँ आं।”
\v 42 ते ओ आखन लग्गे, “के ए युसूफ दा पुत्तर यीशु नेई, एदे मां-प्यो गी अस जांनदयां न? तां ओ कि आखदा ऐ के आऊँ सोर्ग चा उतरा ऐं?”
\v 43 यीशु ने उनेंगी जबाब दित्ता, अप्पुं-पिछें नेई बुड़बड़ाओ।
\v 44 मेरे कोल कोई नेई आई सकदा, जेलै तकर प्यो, जेस ने मिगी पेजा ऐ, उसी अपने कोल खिची नेई लै; ते आऊँ उसी खीरी दे ध्याडें जिन्दा करगा।
\v 45 पविखवक्तें दे लेख च ए लिखा ऐ, ओ सब परमेसर थमां सखाए दे ओगन। जेस कुसे पिता कोलां सुना ऐ ते सिखया ऐ, ओ मेरे कोल ओंदा ऐ।
\v 46 ए नेई के कुसे पिता गी दिख्या ऐ, लेकन जेड़ा परमेसर थमां ऐ, सेरफ उसै पिता गी दिख्या ऐ।
\v 47 आऊँ तुसेंगी सच-सच आखना ऐं के जेड़ा कोई विश्वास करदा ऐ, मेशा दी जिंदड़ी ओदी गै।
\v 48 जिंदु दी रुट्टी आऊँ आं।
\v 49 थुआड़े बजुर्गे जंगल च मन्ना खादा, ते ओ मरी गै।
\v 50 ए ओ रुट्टी ऐ जेड़ी सोर्ग चा उत्तरदी ऐ तां जे मनुक्ख ओदे चा खा ते नेई मरे।
\v 51 जिंदु दी रुट्टी जेड़ी सोर्ग चा उत्तरी ऐ, आऊँ आं। जेड़ा कोई एस रुट्टी गी खाग तां ओ मनुक्ख मेशा जिन्दा रौग; ते जेड़ी रुट्टी आऊँ दुनियां दे जीनें लेई देगा ओ मेरा शरीर ऐ।
\p
\v 52 एस गल्ल उपर यहूदी अप्पुं-पिछें लड़ना लगे, “ए मानु कियां असेंगी अपना मांस खाणे गी देई सकदा ऐ?”
\v 53 यीशु ने आख्या, “आऊँ तुसेंगी सच-सच आखया ऐ, जेलै तकर मनुक्ख दे पुत्तर दा मांस नेई खाओ ते ओदा लहू नेई पीयो, थुआड़े च जिन्दडी नेई।
\v 54 जेड़ा कोई मेरा मांस खन्दा ते मेरा लहू पिन्दा ऐ, मेशा दी जिंदड़ी ओदी गै, ते आऊँ खीरी ध्याडें पी उसी जिंदा करगा।
\v 55 किके मेरा मांस तां सेई च खाणे आली चीज ऐ ते लहू सेई च पीने आली चीज ऐ।
\v 56 जेड़ा कोई मेरा मांस खन्दा ते लहू पिन्दा ऐ, ओ मेरे च बना रौंदा ऐ ते आऊँ ओदे च।
\v 57 जियां जिंदे पिता ने मिगी पेजया, ते आऊँ पिता दे कारन जिन्दा ऐं, उयांगै ओ बी जेड़ा बी मिगी खाग, ओ मेरे कारन ज़िन्दा रौग।
\v 58 जेड़ी रुट्टी सोर्ग चा उतरी ओ इयै, बजुर्गें आला लेखा नेई के खादी ते मरी गै; जेड़ा कोई ए रुट्टी खाग ओ मेशा लेई जिन्दा रौग।
\v 59 ए गल्लां ओनें कफरनहूम शैर दे एक प्रार्थनाकार च शिखया दिन्दे आखीयां।”
\s मेशा दी जिन्दडी दे वचन
\p
\v 60 एसकरी ओदे चेलें चा मतें सारें ए सुनीयै आख्या, “ए तां बड़ी कठोर शिखया ऐ; इसी कोन मन्नी सकदा ऐ?”
\v 61 यीशु ने अपने मन च ए गल्ल समझी लेई, के मेरे चेलें अप्पुं-पिछें एस गल्ल उपर बुड़बड़ा दे न, उन्दे कोलां पूछया, “के एस गल्ल थमां तुसेंगी ठोकर लगदी ऐ?
\v 62 ते जेकर तोस मनुक्ख दे पुत्तर गी जिथें ओ पैलैं हा,उनेंगी उपरेई जनदे दिखगे,तां के ओग?
\v 63 आत्मा तां जांन देने आली ऐ,जिंदु दा कोई फायदा नेई। जेड़ायां गल्लां मैं थुआड़े कन्ने बोलियां न, ओ आत्मा ते जिन्दडी न।
\v 64 लेकन थुआड़े बिचा केछ ऐसे न जेड़े विश्वास नेई करदे। किके यीशु तां पैलैं गै जानदा हा के जेड़े विश्वास नेई करदे, ओ कोन न; ते कोन मिगी पड़काग।
\v 65 ते ओनें आख्या, एस करियै मैं तुसेंगी आख्या हा, के जेलै तकर पिता थमां कुसे गी वरदान नेई मिलन, अतुं तकर ओ मेरे कोल नेई आई सकदा।”
\s पतरस दा विश्वास
\p
\v 66 एस गल्ल उपर ओदे चेलें बिचा मते सारे बापिस चली गै ते दवारै यीशु कन्ने नेई गै।
\v 67 यीशु ने ओनें बारें गी बोलया, “के तोस बी जाना चान्दे ओ?”
\v 68 शमौन पतरस ने जबाब दित्ता, “ए प्रभु, अस कोदे कोल जाचै? मेशा दी जिंदड़ी दियां गल्लां तां तेरे गै कोल न।
\v 69 ते असैं विश्वास कित्ता, ते जानि गै न के परमेसर दा पवित्र जन तू ऐ।
\v 70 यीशु ने जबाब दिता, के मैं तुसें बारें चेलें गी नेई चुनयां? लेकन पी बी थुआड़े बिचा एक शतान ऐ।
\v 71 ए गल्ल ओनें शमौन इस्करियोती दे पुत्तर यहूदा दे बारै च आखी, किके उवै जेड़ा उनै बारें चेलें बिचा एक हा, जेड़ा यीशु गी पड़कान लेई त्यार हा।”
\c 7
\s यीशु ते ओसदे प्रा
\p
\v 1 इनें गल्लां हा बाद यीशु गलील जिले च कुमदा फिरदा रिया। ओ यहूदीया लाके च नेई जाना चांदा हा, किके यहूदी अगबें उसी मारना चांदे हे।
\v 2 यहूदीयें दा चोंफड़ियें दा त्याहर कोल हा।
\v 3 एसकरी यीशु दे प्राऊ उसी आखया, ईथुं दा यहूदीया गी चली जा,तां जे जेड़े चमत्कार तू करना ऐं, तेरे चेलें बी दिखन।
\v 4 किके ऐसा नेई ओई सकदा जेड़ा मशूर ओना चांदा ते ओ छपीयै कम्म करै। अगर तू चमत्कार दे कम्म करना ऐ, तां अपने आप गी दुनियां उपर परकट कर।
\v 5 किके ओदे प्रा बी ओदे उपर विश्वास नेई करदे हे।
\v 6 एस करियै यीशु ने उनेंगी आखया, “अजें मेरा बेला नेई आया ऐ, पर थुआड़े लेई सारा बेला ऐ।
\v 7 दुनियां थुआड़े कन्ने नफरत नेई करदी, लेकन मेरे कन्ने नफ़रत करदी ऐ, किके आऊँ ओदे खलाफ ए गवाई दिना ऐं के दुनियां दे कम्म पैड़े न।
\v 8 तोस त्याहर बेच जाओ; मैं अयें एस त्याहर च नेई जाना, आली तकर मेरा बेला पूरा नेई ओया।
\v 9 ओ उन्दे कन्ने ए गल्लां करियै गलील जिले च गै रेई गीया।”
\s चोंफड़ियें दे त्याहर च यीशु
\p
\v 10 लेकन जेलै ओदे प्रा त्याहर च चली गै, तां ओ अप्पुं बी परकट नेई, लेकन समझो गोप्त रूप च।
\v 11 यहूदी त्याहर च तुपन लगे के यीशु कुत्थें ऐ?
\v 12 ते लोकें यीशु दे बारै च चोरी-चोरी बड़ीयां गल्लां ओईयां, केछ आखदे हे,ओ खरा मनुक्ख ऐ, ते कुछ आखदे नेई ओ लोकें गी बगांदा ऐ।
\v 13 तां बी कोई मनुक्ख यहूदीयें दे डर मारे यीशु दे बारै च खुलीयै नेई बोलदा हा।
\s त्याहर च यीशु दा मकसद
\p
\v 14 ते जेसलै त्याहर दे अधे ध्याडे बीती गै; तां यीशु मंदर च जाईयै लोकें गी सखान लगया।
\v 15 ओस बेलै यहूदी बड़े रांन ओईयै आखन लगे, एस मनुक्ख गी बगैर पढ़े दे ए विद्दया कुथुंआं दा आई?
\v 16 यीशु ने जबाब दिता, मेरा शिखया मेरी नेई, लेकन मेरे पेजने आले दी ऐ।
\v 17 जेकर कोई ओदी मरजी उपर चलना चा, तां ओ एस शिखया दे बारै जानी सकग के ओ परमेसर थमां ऐ, जां आऊँ अपनी त्र्फुं आखना ऐ।
\v 18 जेड़ा अपने थमां केछ आखदा ऐ, ओ अपने सिफत चांदा ऐ; लेकन जेड़ा अपने पेजने आले दी सिफत करदा ऐ, उवै सच्चा ऐ, ते ओदे च पाप नेई।
\v 19 के मूसा ने तुसेंगी कनून नेई दित्ता? तां बी थुआड़े चा कोई मूसा दे कनून उपर नेई चलदा। तोस कि मिगी मारना चांदे ओ?
\v 20 लोकें जबाब दिता, तेरे च दोष्टआत्मा ऐ! कोन तुगी मरना चांदा ऐ?
\v 21 यीशु ने उनेंगी जबाब दिता, मैं एक चमत्कार कित्ता, ते तोस सारे मेरे उपर रांनगी करदे ओ।
\v 22 एसकरी मूसा ने तुसेंगी ख़तना करने दा उक्म दिता ऐ, ए एस लेई नेई के खतने दा उक्म मूसा थमां ऐ, लेकन ए रीति बजुर्गें थमां चलदी आई ऐ ते तोस अपने बसां दे ध्याडे मनुक्ख दा खतना करदे ओ।
\v 23 जेलै यहूदीयें दे बसां दे धयाड़ै मनुक्ख दा दा खतना कित्ता जंदा ऐ, तां के मूसा दे कनून दा उक्म टली नेई जा, ते तोस मेरे उपर कि एसकरी गुस्सा करदे ओ, के मैं थुआड़े बसां दे धयाड़ै एक मनुक्ख गी पूरी रीति कन्ने चंगा कित्ता ऐ।
\v 24 मुं दिखियै न्याय नेई करो, लेकन ठीक ठीक न्याय करो।
\s के यीशु गै मसीहा ऐ?
\p
\v 25 ओसलै यरूशलेम दे केछ लोक आखन लगे, के ए उवै मानु नेई जिसी मारने दी कोष्ट कित्ती जा दी ऐ?
\v 26 लेकन दिख्खो ए तां शरे-आम गल्लां करदा ऐ ते कोई उसी केछ नेई आखदा। के ए ओई सके दा के अगबें कि सेई-सेई पता चली गीया ऐ के इयै मसीह ऐ?
\v 27 इसी तां अस जान दे आं के ए कुथुं दा ऐ, लेकन जदूं मसीह औग, तां कुसे गी बी पता नेई चलग के ओ कुथुंआं दा ऐ।
\v 28 यीशु ने मंदर च शिखया देंदे आख्या, तोस मिगी जांनदे ओ, ते एबी जांनदे ओ के आऊँ कुथुंआं दा रौन आला ऐं। आऊँ आप सिम्बु नेई आया, लेकन मेरा पेजने आला सच्चा ऐ, उसी तोस नेई जांनदे।
\v 29 आऊँ उसी जानदा ऐं, किके आऊँ ओदे त्र्फुं दा ऐं, ते ओनें गै मिगी पेजे दा ऐ।
\v 30 एस गल्ल उपर उनै उसी पकड़ना चाया, तांबी कुसे ओदे उपर अथ्थ नेई पाया,किके ओसदा बेलै अजें तकर नेई आएदा हा।
\v 31 ते पीड़ बिचा बड़े लोकें यीशु उपर विश्वास कित्ता, ते बोलन लगे के मसीह जेलै औग, तां के एदे कोलां जादै चमत्कार दसग जेड़े एनें दसे ने?
\s यीशु गी पकड़ने दी कोष्ट
\p
\v 32 फरीसियें  पीड़ दे लोकें गी यीशु दे बारै च बलें-बलें गल्लां करदे सुनयां; ते प्रधान याजकें ते फरीसियें  उसी पकड़ने बासतै सपाही पेजे।
\v 33 एस उपर यीशु ने आख्या, आऊँ थुड़े चेर तकर ओर थुआड़े कन्ने आं, पी अपने पेजने आले दे कोल चली जाना ऐ।
\v 34 तोस मिगी तुपगे, लेकन आऊँ नेई लबगा, ते जिथें आऊँ आं उत्थें तोस नेई आई सकदे।
\v 35 एस गल्ल पर यहूदीयें अप्पुं-पिछें आखया, ए मानु कुत्थें गी जाग के ऐ असेंगी नेई लबग? के ए उनै यहूदीयें कोल जाग जेड़े यूनानियें च तितर बितर ओईयै रौंदे न, ते यूनानियें गी बी शिखया देग
\v 36 ए केड़ी गल्ल ऐ जेड़ी ओनें आखी के, तोस मिगी तुपगे पर आऊँ नेई लबगा, ते जिथें आऊँ आं उत्थें तोस नेई आई सकदे?
\s जिंदु दे जल दियां नदियां
\p
\v 37 पी त्याहर दे खीरी देन, जेड़ा बड़ा धयाड़ा ऐ, यीशु खड़ोता ते जोरियै बोलन लगया, जेड़ा कोई त्रया दा ऐ, तां मेरे कोल अवै ते पीऐ।
\v 38 जेड़ा मेरे उपर विश्वास करदा ऐ, जियां पवित्र शास्त्र च लिखया ऐ, ओदे एर्दें चा जिंदु दे जल दी नदियां निकलगन।
\v 39 ओसने ए वचन पवित्र आत्मा दे बारै च बोलया, जिसी ओदे उपर विश्वास करने आले आसल करने आले हे, किके यीशु अजां तकर अपनी गी नेई पूजे दा हा पवित्र आत्मा अतुं तकर नेई दिता गेदा हां। किके यीशु अजें तकर अपनी मैमा च नेई पूजे दा हा।
\v 40 ओस बेलै पीड बिचा केछ-केछ लोकें ए गल्लां सुनीयै आखया, सचें गै इयै ओ पविखवक्ता ऐ।
\v 41 दुए बोलया, इयै मसीह ऐ। लेकन उन्देचा कुसे आख्या, के गल्ल? के मसीह गलील जिले चा औग?
\v 42 के पवित्र शास्त्र च ए नेई लिखा के, मसीह दाऊद दे वंश थमां ते बैतलहम दे घरां चा औग, जिथें दाऊद रौंदा ऐ?
\v 43 एस बजा कन्ने लोकें च फ़ोट पेई गी।
\v 44 उन्दे बिचा केछ उसी पकडना चांदे हे, लेकन कुसे बी ओदे उपर अथ्थ नेई पाया।
\p
\v 45 पी सपाही प्रधान याजकें ते फरीसियें  दे कोल बापस आए,ते उनै उसी गलाया तुसें उसी कि नेई आंदा।
\s यहूदी अगबें दा अविश्वास
\p
\v 46 सपाहीयें ने जबाब दिता, कुसे मनुक्ख कदें बी ऐसीयां गल्लां नेई कित्तियां।
\v 47 फरीसियें  उनेंगी जबाब दिता, के तोस बी ओदे आखे लगी गै?
\v 48 के कुमत करने आलें जां फरीसियें  बिचा बी कुसे ओदे उपर विश्वास कित्ता ऐ।
\v 49 लेकन ए लोक मूसा दे कनून नेई जांनदे, लानती न।
\v 50 नीकुदेमुस जेड़ा पैलैं ओदे कोल आया हा ते उन्दे बिचा एक हा, उनेंगी आखया,
\v 51 के साड़ा कनून कुसे मनुक्ख गी, जेलै तकर पैलैं ओसदी सुनीयै जानी नेई लेचै, के ओ के करदा ऐ, उसी कसुरबार आखदे न?
\v 52 उनै उसी जबाब दित्ता, के तू बी गलील जिले दा ऐं? तोप्प ते देख्ख, के गलील चा कोई पविखवक्ता परकट नेई ओनें आला।
\p
\v 53 एदे बाद सारे अपने कर चली गै।
\c 8
\s व्यभिचारी जनांनी गी माफ़ी
\p
\v 1 यीशु ते ओदे चेलें जैतून पाड़ दे उपर गै।
\v 2 ते सबेरे ओ पी मंदर च आया; ते सारे लोक ओदे कोल आए ते ओ बैठीयै उनेंगी शिखया देंन लगया।
\v 3 ओस बेलै फरीसी ते शास्त्री एक जनानी गी जेड़ी ब्यभिचार करदे पकडी गेदी ही, ते उसी बेच आनीयै यीशु गी आखन लगे,
\v 4 ए गुरु यीशु, ए जनांनी ब्यभिचार करदे पकड़ी गेई ऐ।
\v 5 कनून च मूसा ने असेंगी उक्म दिता ऐ के ए जेई जनांनी गी पत्थर मारो; तू एस दे बारै च के आखना ऐं?
\v 6 उनै यीशु गी परखन आसतै ए गल्ल पूछी ही, तां जे ओस उपर दोष लाईयै केछ गल्ल लबै, लेकन यीशु चुकियै अपनी ओंगली कन्ने जमीन उपर लिखन लगया।
\v 7 जेलै उसी ओ पुछदे रे, तां यीशु सीधे खड़ोईयै आखन लगया, थुआड़े बिचा जेड़ा बिना पाप दे ऐ, ओ उसी पैला पत्थर मारे।
\v 8 यीशु पी चुकियै ओंगली कन्ने जमीन उपर लिखन लगया।
\v 9 लेकन उनै ए गल्ल सुनीयै, बड्डे कोलां लेईयै निके तकर, एक-एक करियै निकलियै, ते यीशु कल्ला रेई गीया ते जनांनी बी उन्दे बेच कल्ली रेई गेई।
\v 10 यीशु ने सीधे खड़ोईयै उसी आख्या ए नारी,ओ कुत्थें गी गै? के तुगी कुसे सज़ा दा उक्म नेई दिता?
\v 11 ओनें आख्या, ए प्रभु, कुसे बी नेई। यीशु ने आख्या आऊँ बी तेरे उपर सज़ा दा उक्म नेई दिंदा; ते पी पाप नेई करया।
\s यीशु दुनियां दी लो
\p
\v 12 ओस बेलै यीशु ने पी लोकें गी आखया, दुनियां दी लो आऊँ आं। जेड़ा कोई मेरे पिछें आई जाग,ओ नहेरे च नेई चलग, लेकन उसी जीनें दी लो थोग।
\v 13 फरीसियें उसी आखया, तू अपनी गवाई अप्पुं दिनां ऐं; तेरी गुआई ठीक नेई।
\v 14 यीशु ने उनेंगी जबाब दिता, जेकर आऊँ अपनी गवाई अप्पुं दिनां ऐं, तां बी मेरी गवाई ठीक ऐ, किके आऊँ जानना ऐं, के आऊँ कुथुंआं दा आएदा ऐं ते कुत्थें गी जाना ऐं? लेकन तोस लोक नेई जांनदे के आऊँ कुथुं दा आएदा हा ते कुदरे जा करदा ऐ।
\v 15 तोस लोक महू दिखियै न्याय करदे ओ, आऊँ कुसे दा न्याय नेई करदा।
\v 16 ते जेकर आऊँ न्याय बी करां, ते मेरा न्याय सच्चा ऐ; किके एदे च आऊँ कल्ला नेई, मतबल आऊँ पिता दे कन्ने ऐं, जेस ने मिगी पेजा ऐ।
\v 17 ते मूसा दे कनून च बी लिख्या ऐ; के दों जनें दी गवाई ठीक ओंदी ऐ।
\v 18 एक तां आऊँ अप्पुं अपनी गुआई दिनां ऐं, ते दुआ पिता जेड़ा मेरी गवाई दिंदा ऐ जेनें मिगी पेजे दा ऐ।
\v 19 उनै उसी पूछया, तेरा पिता कुत्थें ऐ? यीशु ने जबाब दिता, नां तोस मिगी जांनदे ओ नां मेरे पिता गी। जेकर तोस मिगी जांनदे, तां मेरे पिता गी बी जांनदे।
\v 20 ए गल्लां यीशु ने मन्दर च शिखया दिंदे पंडार कर च बोलियां, ते कुसे उसी नेई पकड़या; किके ओदा बेलै अजें तकर नेई आएदा हा।
\s अपने बारै च यीशु दियां गल्लां
\p
\v 21 ओनें पी उनेंगी बोलया, आऊँ जा करना ऐं, ते तोस मिगी टूंढगे; ते अपने पाप च मरगे; जिथें आऊँ जाना ऐं उत्थें तोस नेई आई सकदे।
\v 22 एदे उपर यहूदीयें आखया, के ओ अपने आप गी मारी ओड़ग, जेड़ा ओ बोलदा ऐ, जिथें आऊँ जा नां ऐं उत्थें तोस नेई आई सकदे?
\v 23 ओनें उनेंगी आखया, तोस तरती दे ओ, आऊँ उपर दा ऐं, तोस दुनिया दे ओ, आऊँ दुनिया दा नेई।
\v 24 एसकरी मैं तुसेंगी आख्या के अपने पापें च मरगे; किके जेकर तोस विश्वास नेई करगे के आऊँ उवै आं, तां अपने पापें च मरगे।
\v 25 उनै उसी बोलया, तू कोंन ऐं? यीशु ने उनेंगी बोलया, आऊँ उवै आं जेड़ा शुरू थमां तुसेंगी बोलदा आया आं।
\v 26 थुआड़े बारै च मिगी बडा केछ बोलना, ते फ़ैसला करना ऐ, लेकन मेरा पेजने आला सच्चा ऐ; ते जेड़ीयां गल्लां आऊँ ओदे कोलां सुनना ऐ,उवै दुनिया कन्ने आखना ऐं।
\v 27 ओ नेई समझे के साड़े कन्ने पिता दे बारै च बोला दा ऐ।
\v 28 ओस बेलै यीशु ने उनेंगी आखया, जेलै मनुक्ख दे पुत्तर गी उपर अम्बर चढ़ागे,तां समझी लैगे के आऊँ उवै ऐं, ते आऊँ अपने आप केछ नेई करदा, लेकन जियां मेरा पिता परमेसर मिगी सखाया ऐ, उयांगै ए गल्लां आखना ऐं।
\v 29 ते मेरा पेजन आला मेरे कन्ने ऐ; ओनें मिगी कल्ला नेई छुडे दा ऐ,किके आऊँ मेशा उवै कम्म करना ऐं, जेदे उपर ओ खोश ओंदा ऐ।
\v 30 ओ ए गल्लां आखादा गै हा,के बड़े सारें लोकें यीशु उपर विश्वास कित्ता।
\s सच्च तुसेंगी अजाद करग
\p
\v 31 पी यीशु ने उनै यहूदीयें क्न्ने आखया जीनें ओदे उपर विश्वास कित्ता हा,आखया, अगर तोस मेरे वचन च बने रौगे, तां सचमुच मेरे चेलें आखे जागे।
\v 32 ते सच्च गी जांनगे तां सच्च तुसेंगी अजाद करग।
\v 33 उनै उसी जबाब दिता, अस तां अब्राहम दी औलाद आं, ते कदें कुसे दे दास नेई बने; पी तू कियां आखना ऐं, के तोस अजाद ओई जागे?।
\p
\v 34 यीशु ने उनेंगी जबाब दिता, आऊँ तुसेंगी सच-सच आखना के जेड़ा कोई पाप करदा ऐ ओ पाप दा दास ऐ।
\v 35 दास मेशा कर च नेई रौंदा लेकन पुत्तर मेशा रौंदा ऐ।
\v 36 एसकरी जेकर पुत्तर तुसेंगी अजाद करग, ते तोस अजाद ओई जागे।
\v 37 आऊँ जानना ऐं के तोस अब्राहम दी औलाद ओ; तां बी मेरे वचन आसतै थुआड़े एर्दें च जगा नेई,एसकरी मिगी मारना चांदे ओ।
\v 38 आऊँ बी आखना ऐं, जे केछ अपने पिता उत्थें दिखना ऐ; ते तोस उवै करदे ओ जे केछ तुसें अपने पिता कोलां सुनां ऐ।
\p
\v 39 उनै उसी जबाब दिता, साड़ा पिता तां अब्राहम ऐ। यीशु ने उनेंगी आखया, जेकर तोस अब्राहम दी औलाद ओदे, तां तोस अब्राहम आला लेखा कम करदे।
\v 40 लेकन ऊन तोस मेरे जिए मनुक्ख गी मारना चांदे ओ, जेनें तुसेंगी ओ सच्च दा वचन दसया, जेड़ा परमेसर कोलां ओनें सुनया, ए तां अब्राहम ने नेई कित्ता हा।
\v 41 तोस अपने पिता आला लेखा कम करदे ओ, “उनै उसी आखया, अस ब्यभिचार कन्ने नेई जम्मे, साड़ा पिता एक ऐ मतलब परमेसर।”
\v 42 यीशु ने उनेंगी आखया, “जेकर परमेसर थुआड़ा पिता ओंदा हा, तां तोस मेरे कन्ने प्यार करदे, किके आऊँ परमेसर थमां आया, आऊँ अपनी मरजी कन्ने नेई आया, लेकन ओनें गै मिगी पेजया।
\v 43 तोस मेरी गल्ल कि नेई समझदे? एसकरी के मेरा वचन सुनी नेई सकदे
\v 44 तोस अपने पिता शतान थमां ओ,ते अपने पिता दी इच्छया गी पूरा करना चांदे ओ। ओ तां शुरू कोलां थमां अत्या करने आला ऐ, ते सचाई च टिकया नेई रिया, किके सच ओदे च ऐ गै नेई। जेलै ओ चुठ बोलदा, तां अपने स्वा थमां गै बोलदा ऐ; किके ओ चुट्ठा ऐ मतबल चुठ दा पिता ऐ।
\v 45 लेकन आऊँ जेड़ा सच्च बोलना ऐं, इसकरी तोस मेरा बश्वास नेई करदे।
\v 46 थुआड़े बिचा कोन मिगी पापी आखी सकदा ऐ? ते जेकर आऊँ सच्च बोलना ऐं, तां तोस मेरा विश्वास कि नेई करदे?।
\v 47 जेड़ा परमेसर थमां ओंदा ऐ, ओ परमेसर दी गल्ल सुनदा ऐ; ते तोस एसकरी नेई सुनदे के तोस परमेसर थमां नेई ऐंन।”
\s यीशु ते अब्रहाम
\p
\v 48 ए सुनीयै यहूदीयें उसी आखया, के अस ठीक नेई बोलदे,के तू सामरी ऐं ते तेरे बेच दोष्टआत्मा ऐ?
\v 49 यीशु ने जबाब दिता, मेरे बिच दोष्टआत्मा नेई ऐ, लेकन आऊँ अपने पिता दा आदर करना ऐं, ते तोस मेरा बे आदर करदे ओ।
\v 50 आऊँ अपनी सिफत नेई चांदा; लेकन एक ऐ जेड़ा चांदा ऐ, ते न्याय करदा ऐ।
\v 51 आऊँ तुसेंगी सच-सच आखना के अगर कोई मेरा वचन दा पालन करग तां ओ कदें नेई मरग
\v 52 यहूदीयें उसी आखया, ऊन असेंगी पता चलीयै के तेरे बेच दोष्टआत्मा ऐ। अब्राहम मरी गीया, ते पविखवक्तें बी मरी गै; ते तू आखना ऐं, जेकर कोई मेरे वचन दा पालन करग तां ओ कदें मौत दा स्वाद नेई चखग,
\v 53 साड़ा पिता अब्राहम तां मरी गीया, के तू ओसदे कोलां बड़ा ऐ? ते पविखवक्तें बी मर गै, तू अपने गी के आखना ऐ।
\v 54 यीशु ने जबाब दिता, अगर आऊँ अपनी मैमा करा, तां मेरी मैमा कख्ख बी नेई; पी मेरी मैमा करने आला मेरा पिता ऐ, जिसी तोस अपना परमेसर आखदे ओ।
\v 55 ते तुसें तां उसी नेई जानया, लेकन आऊँ उसी जाननां ऐं, ते जेकर आऊँ आखां के आऊँ उसी नेई जानदा, तां आऊँ थुआड़े अगें चुट्ठा ऐं; लेकन आऊँ उसी जाननां, ते ओसदे वचन उपर चलना ऐं।
\v 56 थुआड़ा पिता अब्राहम मेरा देन दिखने दी आस बेच बड़ा खोश हा, ते ओनें दिख्या, ते खोश ओया।
\v 57 यहूदीयें उसी आखया,अजां तू पंजें सालें बरें दा बी नेई ओया, तांबी तो अब्राहम गी दिखे दा ऐ?।
\v 58 यीशु ने उन्दे क्न्ने आखया, “आऊँ थुआड़े क्न्ने सच-सच अखनां ऐं, के एदा हा पैलैं के अब्राहम जमया, आऊँ हा।”
\v 59 ओस बेलै उनै उसी मारने दे आसतै पत्थर चुके, लेकन यीशु छपीयै मंदर चा खेसकी गीया।
\c 9
\s जन्म दे अनें दी मसाल
\p
\v 1 पी जन्दे बेलै यीशु ने चेलें एक मनुक्ख गी दिख्या, जेड़ा जन्म थमां अन्नां हां।
\v 2 ते ओदे चेलें उसी पूछया, “ए गुरु, कोस ने पाप कित्ता हा के ए अन्नां जमया, एस मनुक्ख ने जां एदे मा-प्यो ने?”
\v 3 यीशु ने जबाब दिता, “नां एस मनुक्ख ने पाप कित्ता, ते नां एदे मा-प्यो ने; पर ए एस लेई ओया के परमेसर दे कम एदे च परकट ओन।
\v 4 जेस ने मिगी पेजा ऐ, असैं ओदे कम देन च गै करना जरुरी ऐ, ओ रात औने आली ऐ, जेदे च कोई कम नेई करी सकदा।
\v 5 जेलै तकर आऊँ दुनिया च ऐं, ओलै तकर आऊँ दुनिया दी लो आं।
\v 6 ए गल्ल आखीयै ओनें जमीन उपर थुकया, ते ओस थूक कन्ने मिट्टी, ते ओ मिट्टी अन्नें दी अखीयाँ उपर लायी।”
\v 7 ते उसी आखया, “जा, शीलोह दे कोण्ड च तोई लै (शीलोह दा मतबल ऐ, पेजया गेदा।) ओनें जाईयै अखीयाँ तोतीयां, ते दिखदा बापस आया।
\v 8 ओसलै पड़ोसीयें, ते जिनैं उसी पैलैं पेख्ख मंगदे दिख्या हा, आखन लगे, के ओ उवै मनुक्ख नेई ऐ, जेड़ा बैठीयै पेख्ख मंगदा हा।”
\v 9 “केछ लोकें आखया, ए उवै गै, दुए बोलन लगे, नेई, लेकन ओदे आला लेखा ऐ। ओसने आखया, आऊँ उवै आं।
\v 10 ओस बेलै ओ उसी पूछन लगे, तेरीयां अखीयाँ कियां खुलीयां?
\v 11 ओनें जबाब दिता, यीशु नां दे मनुक्ख ने मिट्टी मली, ते मेरी अखीयाँ उपर लाईयै मिगी आखया, शीलोह च जाईयै तोई लै; ते आऊँ गीया ते तोईयै दिखन लगया।
\v 12 उनै उसी पूछया, ओ कुत्थें ऐ? ओनें आखया, आऊँ नेई जानदा।”
\s फरीसियें थमां चंगाई दी शांन-बीन
\p
\v 13 लोक उसी जेड़ा पैलैं अन्नां हां फरीसियें दे कोल लेई गै।
\v 14 जेस देन यीशु ने मिट्टी मलियै ओदीयां अखीयाँ खोलीयां हां, ओ यहूदीयें दा बसां दा धयाडा हा।
\v 15 पी फरीसियें बी उसी पूछया; के तेरीयां अखीयाँ कियां खुली गेईयां? ओसने उनेंगी आखया, “ओसने मेरीयें अखीयैं उपर मिट्टी लाई, पी मैं तोतीयां, ते ऊन आऊँ दिखा नां ऐं।”
\v 16 एस गल्ल उपर केई फरीसी आखन लगे, “ए मानु परमेसर थमां नेई ऐ, किके ओ बसां दे देन गी नेई मनदा।” दुए आखया, “पापी मानु कियां इयै जिये चेन्न दसी सकदा ऐ?” खीरी च उन्दे च फ़ोट पेई गेई।
\v 17 उनै ओस अन्नें मनुक्ख गी पी आखया, “जेस ने तेरीयां अखीयाँ खोलीयां, तू ओदे बारै च के आखना ऐं?” ओनें आखया, “ओ नबी पविखवक्ता ऐ।”
\p
\v 18 लेकन यहूदीयें गी विश्वास नेई ओया के ओ अन्नां हा ते ऊन दिखदा ऐ, जेलै तकर उनै ओदे मा-प्यो जेदीयां अखीयाँ खुलीयां हां, बुलाईयै।
\v 19 उनेंगी पूछया, “के ए थुआड़ा पुत्तर ऐ, जिसी तोस आखदे ओ के ए अन्नां जम्मयां हा? पी ऊन ए कियां दिखदा ऐ?”
\v 20 ओदे मा-प्यो ने जबाब दिता, असेंगी पता ऐ के ए साड़ा पुत्तर ऐ, ते जन्म थमां अन्नां ऐ;
\v 21 लेकन अस ए नेई जांनदे आं के ऊन ए कियां दिखदा ऐ, ते न ए जांनदे आं, के कोने ओदीयां अखीयाँ खोलीयां; ओ समझदार ऐ; ते ओ अपने बारै च अप्पुं दसी ओडग।
\v 22 ए गल्लां ओदे मा-प्यो ने एसकरी बोलियां हां किके ओ यहूदीयें दे अगबें कोलां डरदे हे; किके यहूदी पैलैं गै एक मन ओई चुके दे हे, के जेकर कोई आखे के ओ मसीह ऐ, तां प्रार्थनाकार चा कढया जाग।
\v 23 इसै कारन एदे मा-प्यो ने आखया, “ओ समझदार ऐ; उसै कोलां पूछी लियो।”
\p
\v 24 पी उनै ओस मनुक्ख गी जेड़ा अन्नां हां, दुई बार सदियै आखया, “परमेसर दी स्तुति कर; अस तां जांनयां के ओ मानु पापी ऐ।”
\v 25 ओनें जबाब दिता, “आऊँ नेई जांनदा के ओ पापी ऐ जां नेई; आऊँ एक गल्ल जांनना ऐ के आऊँ अन्नां हा ते ऊन दिखा नां ऐं।”
\v 26 उनै उसी पी आखया, “ओनें तेरे कन्ने के कित्ता? ते कियां तेरीयां अखीयाँ खोलीयां?”
\v 27 ओसने जबाब दिता, “आऊँ तां तुसेंगी पैलैं बोली चुक्या? ते तुसें नेई सुनयां, पी दुई बार सुनना चांदे ओ? के तोस बी ओदे चेलें बनना चांदे ओ?”
\v 28 ओस बेलै उनै उसी बुरा-पला आखीयै बोले, “तू गै ओदा चेला ऐं; अस तां मूसा दे चेलें न,
\v 29 अस जांनदे आं के परमेसर ने मूसा कन्ने ग्ल्लां कित्तियां; लेकन एस मनुक्ख गी नेई जांनदे के ए कुथुंआं दा ऐ।”
\v 30 ओनें उनेंगी जबाब दिता, “ए तां रांनगी दी गल्ल ऐ के तोस नेई जांनदे के ओ कुथुंआं दा ऐ, तान बी ओनें मेरीयां अखीयाँ खोली ओड़ीयां।
\v 31 अस जांनयां के परमेसर पापियें दी नेई सुनदा, लेकन जेकर कोई परमेसर दा पक्त उवै, ते ओदी मरजी दे मताबक चलदा उवै, तां ओ ओदी सुनदा ऐ।
\v 32 दुनिया दे शुरू थमां ए कदें सुनने च नेई आया के कुसे जन्म दे अन्नें दियां अखीयाँ खोलीयां ओन।
\v 33 जेकर ए मानु परमेसर थमां नेई ओंदा,तां ओ केछ बी नेई करी सकदा।”
\v 34 उनै उसी जबाब दिता, “तू तां पक्का पापें च जम्मयां ऐ, तू असेंगी के सखाना ऐं?” ते उनै उसी बार कढी ओड़या।
\s आत्मिक गोप्प नहेरा
\p
\v 35 यीशु ने सुनया, के उनै उसी बार कढी ओड़या ऐ, ते उसी मिलयै ओनें आखया, “के तू मनुक्ख दे पुत्तर उपर विश्वास करना ऐ?”
\v 36 ओनें जबाब दिता, “ए प्रभु, ओ कोन ऐ, के आऊँ ओदे उपर विश्वास करां?”
\v 37 यीशु ने उसी आखया, “तो उसी दिख्या बी ऐ, ते ओ उवै ए जेड़ा तेरे कन्ने ग्ल्लां करा दा ऐ।”
\v 38 ओनें आखया, “ए प्रभु, आऊँ तेरे उपर विश्वास करना। ते उसी मत्था टेकया।
\v 39 ओस बेलै यीशु ने आखया, आऊँ एस दुनिया च न्याय लेई आया ऐं, तां जे जेड़े नेई दिख्दे ओ दिखन, ते जेड़े दिख्दे न ओ अन्नें ओई जान।
\v 40 जेड़े फरीसी लोक ओदे कन्ने हे, उनै ए गल्लां सुनीयै उसी बोलया, के अस बी अन्नें ऐ?”
\v 41 यीशु ने उनेंगी आखया, “जेकर तोस अन्नें ओदे तां तुसेंगी कोई पापी नेई आखदा। लेकन ऊन तोस बोलदे ओ के अस दिखने न; एसकरी थुआड़ा पाप बना दा रौंदा ऐ।”
\c 10
\s गुआल ते पिड्डें दी मसाल
\p
\v 1 “आऊँ तुसेंगी सच-सच आखना ऐं, के ओ जेड़ा दरबाजे थमां पिड्डें दा घोड़ च दाखल नेई ओंदा, लेकन किसे दुए रसतै चा ओंदा ऐ, ओ चोर ते डाकू ऐ।
\v 2 लेकन जेड़ा दरबाजे थमां अन्दर ओंदा ऐ,ओ पिड्डें गुआल ऐ।
\v 3 ओस लेई पैरेदार दरबाजा खोली दिन्दा ऐ, ते पिड्डां ओसदी बाज सुनदीयां न, ते ओ अपनी पिड्डें गी नां लेईयै सददा ऐ ते बार लेई जन्दा ऐ।
\v 4 ते जेलै ओ अपनी सब पिड्डें गी बार कढी ओड़दा ऐ, तां उन्दे अगें-अगें चलदा ऐ, ते पिड्डां ओदे पिछें-पिछें चली पौंदीयां न; किके ओ ओदी बाज गी पंछानदीयां न।
\v 5 लेकन ओ कुसे दुए दे पिछें नेई जागन, लेकन ओदे कोलां नसगन, किके ओ दुए दी बाज नेई पंछानदीयां न।”
\v 6 यीशु ने उनेंगी ए मसाल बोली, लेकन ओ नेई समझे के ए के ग्ल्लां न जेड़ीयां ओ साड़े कन्ने बोलदा ऐ।
\s यीशु अच्छा गुआल
\p
\v 7 “ओस बेलै यीशु ने पी उनेंगी आखया, आऊँ तुसेंगी सच-सच आखना ऐं, के पिड्डें दा दरबाजा आऊँ आं।
\v 8 जेड़े मेरे कोलां पैलैं आए ओ सब चोर ते डाकू न; लेकन पिड्डें उंदी नेई सुनी।
\v 9 दरबाजा\f + \fr 10:9 \fq दरबाजा \ft आऊँ ओंस दरबाजे अंग्र हा जेड़ा सानु उदार दे कोंल लेई जादा ऐ\f* आऊँ आं; जेकर कोई मेरे थमां अन्दर दाखल उवै, तां मुक्ति पाग, ते अन्दर बार अवै-जा करग ते उसी खाणा मिलग।
\v 10 चोर किसे ओर कम लेई नेई लेकन चोरी करने, अत्या करने, नाश करन लेई ओंदा ऐ, आऊँ एस लेई आया ऐं के ओ जींन, ते बदियै जिंदड़ी जींन।
\v 11 अच्छा गुआल आऊँ ऐं; अच्छा गुआल पिड्डें आसतै जान दिंदा ऐ।
\v 12 मजदूर जेड़ा नां गुआल ऐ ते नां पिड्डें दा मालक ऐ, गिदडें गी औंदे दिखियै पिड्डें गी छुड़ीयै नसी जंदा ऐ; ते गिदड उनेंगी चिरदा ते तितर-बितर करी दिन्दा ऐ।
\v 13 ओ एस लेई नसी जंदा ऐ किके ओ मजदूर ऐ, ते उसी पिड्डें दी चेंता नेई।
\v 14 अच्छा गुआल आऊँ ऐ; आऊँ अपनी पिड्डें गी जाननां ऐं, ते मेरी मेरीयां पिड्डां मिगी जानदीयां न।
\v 15 जियां पिता मिगी जानदा ऐ, ते आऊँ पिता गी जाननां ऐं। ते आऊँ पिड्डें बासतै अपनी जान दिना ऐं।
\v 16 ते मेरीयां ओर बी पिड्डां न जेड़ीयां एस पिड्डें दा घोड़ दियां नेई; मिगी उनेंगी बी लिआना जरुरी ऐ, ओ मेरा बाज सुनगन; ओसलै एक गै चोण्ड ते एक गै गुआल ओग।
\v 17 पिता एस लेई मेरे कन्ने प्यार करदा ऐ, के आऊँ अपना प्राण दिना ऐं, के उसी पी लेई लियां।
\v 18 कोई उसी मेरे कोलां नेई खोंदा, पर आऊँ उसी अप्पुं गै दिना ऐं। मिगी उसी देने दा अख्त्यार ऐ, ते पी लैंन दा बी ऐ। ए उक्म मिगी पिता कोलां मिला ऐ।”
\p
\v 19 “इनें गल्लें कन्ने यहूदीयें च फ़ोट पेई गेई।
\v 20 उन्दे बिचा बड़े सारे बोलन लगे, ते ओदे च दोष्टआत्मा ऐ, ते एदी मत्त मारी दी ऐ; ओसदी कि सुनदे ओ?
\v 21 दुए लोकें आखया, ऐ गल्लां ऐसे मनुक्ख दियां नेई ऐ न, जेदे च दोष्टआत्मा उवै। के दोष्टआत्मा अन्नें दियां अखीयाँ खोली सकदी ऐ?”
\s यहूदीयें दा अवश्वास
\p
\v 22 ओस बेलै यरूशलेम च स्तापना दा त्यार मनयां जा दा हा,ते ठंड दी रेत्त ही।
\v 23 ते यीशु मंदर च सुलैमान दे बेड़े च टैला दा हा।
\v 24 उसै बेलै यहूदीयें आईयै केर्या ते उसी पूछया, “तू असेंगी कदुं तकर पोल च रखगा? अगर तू मसीह ऐं, तां असेंगी साफ-साफ बोली दे।
\v 25 यीशु ने उनेंगी जबाब दिता, मैं तुसेंगी गी आखी दित्ता,ते तोस विश्वास गै नेई करदे, जेड़ा कम आऊँ अपने पिता दे नां च करना ऐं,ओ गै मेरे गवाह न।
\v 26 पर तोस एसकरी विश्वास नेई करदे, के तोस मेरी पिड्डें बिचा नेई ऐंन।
\v 27 मेरीयां पिड्डां मेरी बाज सुनदीयां न, ते आऊँ उनेंगी जानना ऐं, ते ओ मेरे पिछें-पिछें चलदीयां न।
\v 28 ते आऊँ उनेंगी मेशा दी जिंदड़ी दिना ऐं, ते ओ कदें नाश नेई ओगन; ते कोई बी उनेंगी मेरे अथ्थें चा खुस्सी नेई लैग।
\v 29 मेरा पिता,जेस ने उनेंगी मिगी दिता ऐ,ते कोई उनेंगी ओदे दे अथ्थ चा खुस्सी नेई लेई सकदा।
\v 30 आऊँ ते पिता एक आं।
\v 31 यहूदीयें ओदे उपर पत्थर मारने लेई चुके।
\v 32 एस उपर यीशु ने उनेंगी आखया, मैं तुसेंगी गी अपने पिता त्र्फुं मते सारे चमत्कार दसे, उन्देचा तोस केस गल्ल उपर मिगी पत्थर मारदे ओ?
\v 33 यहूदीयें उसी जबाब दिता, उनै अच्छे कम्में लेई अस पत्थर नेई मारदे, लेकन परमेसर दी निंदया करने दे कारन; ते एस लेई के तू मनुक्ख ओईयै अपने आप गी परमेसर बनाना ऐं।”
\v 34 यीशु ने उनेंगी जबाब दिता, “के थुआड़े कनून च नेई लिख्या ऐ, आऊँ आखया, तोस ईश्वर ओ?।”
\v 35 जेकर उनै उसी ईश्वर गलाया जिंदे कोल परमेसर दा वचन पूजया (ते पवित्र शास्त्र दी गल्ल लोपत नेई ओई सकदी)
\v 36 तां जिसी पिता ने पवित्र बनाईयै दिनिया च पेजया, तोस उसी आखदे ओ, के तू निंदया करना ऐं, एसकरी के मैं आखया, आऊँ परमेसर दा पुत्तर ऐं?
\v 37 जेकर आऊँ अपने पिता दे कम गी नेई करदा, तां मेरा विश्वास नेई करयो;
\v 38 लेकन जेकर आऊँ करना ऐं, तां पांवे मेरा बश्वास न बी करो, लेकन उनै चमत्कारें उपर तां बश्वास करो, तांके तोस जानो ते समझो, के पिता मेरे च ऐ,ते आऊँ पिता च आं।
\v 39 ओस बेलै पी उनै उसी पकड़ने दी कोष्ट कित्ती लेकन ओ उन्दे अथ्थें चा निकली गीया।
\p
\v 40 पी ओ यरदन दे दुए पार ओस गजा च चली गीया, जिथें पैलैं यूहन्ना  पवित्रशनांन दिंदा हा; ते उत्थें गै रिया।
\v 41 ते बड़े सारे लोक ओदे कोल आईयै उसी आखदे हे, “यूहन्ना  ने तां कोई चेन्न नेई दसया, लेकन जे केछ यूहन्ना  ने एदे बारै च बोलया हा, ओ सब सच हा।”
\v 42 ते उत्थें बड़े लोकें यीशु उपर बश्वास कित्ता।
\c 11
\s लाज़र दी मौत
\p
\v 1 मरियम ते ओदी पैन्न मार्था दे घरां बैतनिय्याह दा रौने आला लाजर नां दा एक मानु बीमार हा।
\v 2 ए उवै मरियम ही जेनें प्रभु यीशु दे उपर इत्र \f + \fr 11:2 \fq इत्र \ft मेगा खुशबुदार तेल \f* सुट्टीयै ओदे पैरें गी अपने बालैं कन्ने पुन्जया हा, एदा गै प्रा लाजर बीमार हा।
\v 3 ओसलै ओसदीयें पैन्नें उसी सन्नीया पेजया, “ए प्रभु, देख्ख, जिसी तू प्यार करना ऐं,ओ बमार ऐ।”
\v 4 ए सुनीयै यीशु ने आखया, “ए बीमारी मौत दी नेई; लेकन परमेसर दी मैमा बासतै ऐ, कि एदे कोलां परमेसर दे पुत्तर दी मैमा उवै।”
\p
\v 5 ते यीशु मार्था ते ओसदी पैन्न ते लाजर  कन्ने प्यार रखदा हा।
\v 6 जेलै ओनें सुनया के ओ बीमार ऐ, तां जेस जगा उपर ओ हा, उत्थें दो दिन ओर रुकी गीया।
\v 7 एदे बाद ओनें अपने चेलें गी आखया, “आओ, अस पी यहूदीया गी चलचे।
\v 8 चेलें उसी आखया, ए गुरु, आल्ले गै यहूदी तुगी पत्थर मारना चांदे हे, ते के तू पी बी उत्थें जा नां ऐं?”
\v 9 यीशु ने जबाब दिता, “के एक देन दे बारां कैंटे नेई ओदे? जेकर कोई दिनें-दिनें च चलै तां ठोकर नेई खंदा, किके एस दुनिया दी लो दिखदा ऐ।
\v 10 लेकन जेकर कोई रात च चलै तां ठोकर खंदा ऐ, किके ओदे च लो नेई।”
\v 11 ओसने ए गल्लां बोलियां, ते एदे बाद उनेंगी बोलन लगा, “साड़ा मित्र लाजर सेई गीया ऐ, लेकन आऊँ उसी बजालनें गी जाना ऐं।”
\v 12 चेलें बोलन लगे, “ए प्रभु, जेकर ओ सुत्ता दा ऐ, तां ओनें ठीक ओई जाना।”
\v 13 यीशु ने तां ओदी मौत दे बारै च बोलया हा, लेकन उनै समझया के ओनें निंदर च सौनें दे बारै आखया ऐ।
\v 14 ओसलै यीशु ने साफ बोली दिता, “लाजर मरी गीया ऐ;
\v 15 ते आऊँ थुआड़े कारन खोश ऐं के आऊँ उत्थें नेई हा जेदे थमां तोस बश्वास करो। लेकन ऊन आओ, अस ओदे कोल चलचे।”
\v 16 ते थोमा ने जिसी दिदुमुस आख्या जंदा ऐ,अपने साथी चेलें गी आखया, “आओ, अस बी एदे कन्ने मरने गी जाचै।”
\s यीशु दवारा जिन्दा ओनें दी शक्ति ते जिन्दडी
\p
\v 17 पी उत्थें आईयै यीशु गी पता चलया के लाजर गी कब्र च रखदे दे चार देन ओई गेदे न।
\v 18 बैतनिय्याह घरां यरूशलेम थमां कोई दो मील दूर हा।
\v 19 ते मते सारे यहूदी मार्था ते मरियम दे कोल उन्दे प्रा दी मौत बेच उनेंगी तसल्ली देन लेई आए हे।
\v 20 जेलै मार्था ने सुनया के यीशु आवा दा ऐ तां ओ ओदे कन्ने मिलनें गी गेई, लेकन मरियम कर च बैठी दी रेई।
\v 21 मार्था ने यीशु गी आखया, “ए प्रभु, अगर तू इत्थैं ओंदा हा, तां मेरा प्रा कदें नेई मरदा।
\v 22 ते मिगी ऊन बी पता ऐ, के जे केछ तू परमेसर कोलां मंगै, परमेसर तुगी देग।
\v 23 यीशु ने उसी आखया, तेरा प्रा जिंदा ओई जाग।”
\v 24 मार्था ने उसी आखया, “मिगी पता ऐ के खीरी दे दिनें च जिंदा ओनें दे बेलै ओ जिंदा ओई जाग।”
\v 25 यीशु ने उसी आखया, “मुर्दे गी जिंदा करने आला ते जिंदड़ी आऊँ गें; जेड़ा कोई मेरे उपर बश्वास करदा ऐ ओ अगर मरी बी जा तां बी जीग,
\v 26 ते जेड़ा कोई मेरे आसतै जिंदा ऐ, ते मेरे उपर बश्वास करदा ऐ, ओ कदें बी नेई मरग। के तू एस गल्ल उपर बश्वास करनी ऐं?”
\v 27 ओनें उसी आखया, “आं ए प्रभु, आऊँ बश्वास करनी आं के परमेसर दा पुत्तर मसीह जेड़ा दुनिया च औने आला ऐ, ओ तू गै ऐं।”
\s लाज़र गी जिन्दा कित्ता जाना
\p
\v 28 ए बोलिऐ ओ चली गेई, ते अपनी पैन्न मरियम गी बलें जिए आखया, “गुरु इत्थैं गै ऐ,ते तुगी बला दा ऐ।”
\v 29 ओ ए सुनदे गै फोरन उठीयै ओदे कोल आई गेई।
\v 30 यीशु अजें तकर घरां नेई पूजे दा हा, लेकन उसै जगै हा जिथें मार्था ओदे कन्ने मिली ही।
\v 31 पी जेड़े यहूदी ओदे कर च आए दे हे, ते उसी तसल्ली दिंदे हे, ए दिखया के मरियम फोरन उठीयै बार गेई ऐ, ऐ समझै के ओ ओदी कब्र उपर रौन आसतै गेई ओग, ओसदे पिछें आईयै।
\v 32 जेलै मरियम उत्थें पूजी जिथें यीशु हा, तां उसी दिखदे गै पैरें च पेई गेई ते आखया, “ए प्रभु, जेकर तोस इत्थैं ओदे हे तां मेरा प्रा नेई मरदा।”
\v 33 जेलै यीशु ने मरियम ते ओदे कन्ने आयदे यहूदीयें गी रोंदे दिखया, तां ओ आत्मा च बडा दुखी ते बेचैन ओया।
\v 34 ते आखया, “तुसें उसी कुत्थें रखे दा ऐ? उनै उसी आखया, प्रभु, आ ते दिखी लै।”
\v 35 यीशु रोया।
\v 36 ते यहूदी बोलन लगे, “दिखो ऐ ओदे कन्ने किनां प्यार करदा हा।”
\v 37 पी उन्देचा केईयें आखया, “के जेस ने अन्नें दियां अखीयाँ खोलीयां, ओ एबी नेई करी सक्या के ए मानु नेई मरदा हा।”
\p
\v 38 “यीशु मन च पी बड़ा दुखी ओईयै कब्र उपर आया, ओ एक गुफा ही, ते एक पत्थर ओदे अगें रखे दा हा।
\v 39 यीशु ने आखया, पत्थर गी बख्खीयै गी करो।” ओस मरे दे लाजर  दी पैन्न मार्था उसी आखन लगी, “ए प्रभु, ऊन तां एदे चा मुश्क आवा दी ऐ, किके उसी मरे दे अज्ज चार देन ओई गेदे न।
\v 40 यीशु ने उसी आखया, के मैं तुगी नेई गलाया हा के अगर तू बश्वास करगी तां परमेसर दी मैमा दिखगी?”
\v 41 ओसलै उनै ओस पत्थर गी बख्खीयै गी कित्ता। पी यीशु ने अखीयाँ उपर चुकियै आखया, “ए पिता, आऊँ तेरा शुकर करना ऐं के तुसें मेरी प्रार्थना सुनी लेई ऐ।
\v 42 ते आऊँ जानना ऐं के तोस मेशा मेरी सुन्दे ओ; लेकन पीड जेड़ी चवखे खडोती दी ऐ, उन्दे कारन मैं ए आखया, के ओ बश्वास करन, के तुसें मिगी पेजे दा ऐ।
\v 43 ते ऐ गल्ल आखीयै ओनें बड़ी बाज बेच आखया, ए लाजर निकली आ।
\v 44 जेड़ा मरी गेदा हा, ओ कफ़न च अथ्थ-पैर बझे दे निकली आया, ते ओदा मुहं कपड़े कन्ने बनें दा हा। यीशु ने उनेंगी आखया, उसी खोली ओड़ो ते जान दियो।”
\s यीशु दे खलाफ सलहा-मशवरा
\p
\v 45 पी जेड़े यहूदी मरियम दे कोल आए दे हे, ते ओदा ए चमत्कार दिखया हा, उन्देचा बड़े सारें लोकें ओदे उपर बश्वास कित्ता।
\v 46 लेकन उन्देचा केईयें फरीसियें दे कोल जाईयै यीशु दे चमत्कारें दे बारै दा समाचार दिता।
\v 47 एदे उपर प्रधान याजकें ते फरीसियें महासभा दे लोकें गी किट्ठा करियै आखया, अस के करचै? “ए मानु तां बड़े चेन्न दसदा ऐ।
\v 48 जेकर अस उसी इयां गै छुड़ी ओड़गे, तां सारें ओदे उपर बश्वास करन लगी पौना, ते रोमी सरकार ने आईयै साड़ा मन्दर ते जाती दौनी उपर कब्जा करी लैगन।”
\v 49 ओसलै उन्दे बिचा कैफा नां दे एक मानु ने जेड़ा ओस साल दा महायाजक हा, उनेंगी बोलन लगया, “तोस केछ बी नेई जांनदे;
\v 50 ते न ए सोचदे ओ के थुआड़े लेई ए पला ऐ के साड़े लोकें लेई एक मानु मरे, ते नां ए जे,के सारी जाती खत्म न उवै।
\v 51 ए गल्ल ओनें अपनी त्र्फुं नेई आखी, लेकन ओस साल दा महायाजक ओईयै पविखवाणी कित्ती, के यीशु ओस जाती लेई मरग;
\v 52 ते न सेरफ ओस जाती\f + \fr 11:52 \fq जाती \ft जुदी लोक \f* लेई, वरन एस लेई बी, के परमेसर दे तितर-बितर बच्चें गी एक करी दे।
\v 53 मतलब उसै देन थमां ओ उसी मारी ओड़ने दी सलहा करन लगी पे।”
\p
\v 54 एसकरी यीशु ओस बेलै थमां खुलेआम यहूदीयें च परकट नेई ओया, लेकन उत्त्थुं दा जंगल दे लागे दे लाके एप्रैम नां, दे शैर गी चली गीया; ते अपने चेलें कन्ने उत्थें गै रौन लगया।
\p
\v 55 ते यहूदीयें दे फसह दा त्यार कोल हा, ते मते सारे लोक फसह दे त्यार थमां पैलैं अपने लाके चा यरूशलेम च गै, के अपने आप गी शोद्ध करन।
\v 56 ओ यीशु गी तुप्दे ते मंदर च खडोईयै अप्पुं पिछें आखन लगे, तोस के समझदे ओ? के ओ त्यार च नेई औग?
\v 57 ते प्रधान याजकें ते फरीसियें ए उक्म दिते दा हा, के कुसे गी ए पता लगे के यीशु कुत्थें ऐ, तां ओ दसै, तां जे उसी पकड़ी लेचै।
\c 12
\s बैतनिय्याह च यीशु दा अभिषेक
\p
\v 1 पी यीशु फसह दे त्यार थमां छें; देन पैलैं बैतनिय्याह दे घरां च आया, जिथें लाजर हा, जिसी यीशु ने मोदे चा जिन्दा कित्ता हा।
\v 2 उत्थें उनै ओदे बासतै रुट्टी त्यार कित्ती, ते मार्था बी सेवा करा दी ही, ते लाजर बी उन्देचा एक हा जेड़ा ओदे कन्ने रुट्टी खाण लेई बैठे दा हा।
\v 3 ओस बेलै मरियम ने जटामासी दा बड़ा मैंगा इत्र\f + \fr 12:3 \fq इत्र \ft मेगा खुशबुदार तेल\f* लेईयै यीशु दे पैरें च ढोल्या, ते अपने बालैं कन्ने ओदे पैरें गी पुन्जया; ते इत्र दी खुशबु कन्ने पूरा कर खशबूदार ओई गीया।
\v 4 लेकन ओदे चेलें बिचा यहूदा इस्करियोती ने, जेड़ा यीशु गी पड़काना चांदा हा, ओ आखन लगया,
\v 5 “ऐ इत्र गी त्रै सौ देन दी धयाडी दीनार सीका च बेचियै गरीबें गी कि नेई दित्ता गीया?”
\v 6 ऐ गल्ल ओनें एसकरी नेई आखी के उसी गरीबें दी चेंता ही, लेकन एस लेई के ओ चोर हा ते ओदे कोल उन्दी पैसें आली थैली रौंदी ही, जे केछ ओदे च पांदे हे ओ उसी चोरी करी लैंदा हा।
\v 7 यीशु ने आखया, “एस इत्र गी मेरे दबने दे देन लेई रौंन दे।
\v 8 किके गरीब तां थुआड़े कन्ने मेशा रौंदे न; लेकन आऊँ मेशा थुआड़े कन्ने नेई रौगा।”
\s लाज़र गी मारी ओड़ने दा फ़ैसला
\p
\v 9 यहूदियों दी बड़ी भीड़ गी पता चली गीया, के ओ उत्थें ऐ, तां ओन सेरफ यीशु लेई आए लेकन एसकरी के लाजर गी दिखचै, जिसी ओनें मरें दा बिचा जिन्दा कित्ता हा।
\v 10 ओस बेलै प्रधान याजकें लाजर गी मारी ओड़ने दी सलहा बनाई।
\v 11 किके ओदे कारन बड़े सारे यहूदी लोग चली गै, ते यीशु दे उपर बश्वास कित्ता।
\s यीशु दा यरूशलेम च जै कन्ने औना
\p
\v 12 दुए देन मते सारे लोक जेड़े त्यार च आए दे हे, ऐ सुनया के यीशु यरूशलेम च आवा दा ऐ।
\v 13 लोकें खजूर दियां डालियाँ लेतीयां, ते ओदे कन्ने मिलने गी निकले, ते पकारन लगे, “होशाना! तन्न ऐ इस्राएल दा राजा, जेड़ा प्रभु दे नां च ओंदा ऐ,
\p
\v 14 “जेलै यीशु गी गदहे दा एक बच्चा मिलया, तां ओ ओदे उपर बैठा, जियां लिखा ऐ,
\p
\v 15 “ए सिय्योन दी तीये, नेई डर; देख, तेरा राजा गदहे दे बच्चे उपर चढ़ीयै आवा दा ऐ।”
\v 16 ओदे चेलें पैलैं ए गल्लां नेई समझे हे, लेकन जेलै यीशु दी मैमा परकट ओई, तां उनेंगी याद आया, के ए गल्लां ओदे बारै च लिखी यांहां; ते लोकें ओदे कन्ने इयै जीया सलूक कित्ता हा।
\v 17 ओसलै पीड़ दे लोक जेड़े ओदे कन्ने आए दे हे ए गवाही दिती के ओनें लाजर गी कब्र चा बार बलाईयै, मरें दा बिचा जिन्दा कित्ता हा।
\v 18 एस लेई लोक ओदे कन्ने मिलनें लेई आए हे किके उनै सुना हा, के ओनें ए चमत्कार दसया ऐ।
\v 19 ओस बेलै फरीसियें एक दुए गी आखया, “सोचो,तोस लोक केछ नेई करी सका दे ओ; दिखो, दुनिया ओदे पिछें ओई गेई ऐ।”
\s यीशु ते यूनानी
\p
\v 20 जेड़े लोक ओस त्यार च अराधना करन आए दे हे उन्देचा केई यूनानी लोक हे।
\v 21 उनै गलील जिले दे बेतसैदा दे रौने आले फिलिप्पुस दे कोल आईयै ओदे अगें अर्ज कित्ती, “श्रीमान्,अस यीशु कन्ने मिलना चांन्ने आं।”
\v 22 फिलिप्पुस ने आईयै अन्द्रियास गी आखया, पी अन्द्रियास ते फिलिप्पुस ने जाईयै यीशु गी गलाया।
\v 23 एस पर यीशु ने आखया, “ओ बेलै आई गीया ऐ, के मनुक्ख दे पुत्तर दी मैमा उवै।
\v 24 आऊँ तुसेंगी सच-सच आखना, के जेलै तकर कनक दा दाना जमीने च पेईयै मरी नेई जन्दा, ओ इकला रौंदा ऐ; लेकन जेलै मरी जन्दा ऐ, तां ओ बडा फल दिंदा ऐ।
\v 25 जेड़ा अपने प्राण गी प्यारा समझदा ऐ, ओ उसी गुआई दिंदा ऐ; ते जेड़ा कोई एस दुनिया च अपने प्राण गी प्यारा नेई समझदा ऐ; ओ ओसदी मेशा दी जिंदड़ी लेई रखया करदा ऐ।
\v 26 जेड़ा कोई मेरी सेवा करग, ते मेरे पिछें आई जा, ते जिथें आऊँ ओगा, उत्थें मेरा सेवक बी ओग। जेड़ा कोई मेरी सेवा करग, तां पिता ओदा आदर करग।”
\s अपनी मौत दे बारै च पविख्वानी
\p
\v 27 ऊन मेरा मन दुखी ओआ दा ऐ। एसकरी ऊन आऊँ के आखां? ए प्यो, मिगी एस कड़ी कोलां बचा? लेकन आऊँ इसै कारन एस कड़ी गी पूजया ऐं।
\v 28 ए पिता अपने नां दी मैमा कर। “ओस बेलै ए अकाशवाणी ओई, मैं ओसदी मैमा कित्ती ऐ, ते पी बी करगा।”
\v 29 ओस बेलै जेड़े लोक खडोईयै सुना दे हे,उनै आखया, के बदल गरजया, दुए आखया, “कोई सोर्गदूत ओदे कन्ने बोलया।”
\v 30 एस गल्ल उपर यीशु ने आखया, “ऐ बाज मेरे लेई नेई ऐ, लेकन थुआड़े लेई आई ऐ।
\v 31 ऊन एस दुनिया दा न्याय ओंदा ऐ, ऊन एस दुनिया दा राज करने आला बार कढी दित्ता जाग।
\v 32 ते आऊँ जेकर तरती उपर ऊंचा चाडया जागा, तां सारें गी अपने कोल खिची लैगा।”
\v 33 ए गल्ल बोलियै ओनें ए परकट करी दित्ता, के ओ केड़ी मौत कन्ने मरग।
\v 34 एदे उपर लोकें उसी आखया, “असैं कनून दी ऐ गल्ल सुनी दी ऐ, के मसीह मेशा लेई रौग, पी तू के आखना ऐ, के मनुक्ख दे पुत्तर गी सूली उपर चाडया जाना जरुरी ऐ? ऐ मनुक्ख दा पुत्तर कोन ऐ?”
\v 35 यीशु ने उनेंगी आखया, “लो ऊन थोडे बेच थुड़े चेर तकर ऐ। जेलै तकर लो थुआड़े कन्ने ऐ अतुं तकर चलदे चलो, ऐसा नेई उवै के न्हेरा तुसेंगी आई केरै; जेड़ा नेरे च चलदा ऐ ओ नेई जानदा के ओ कुत्थें गी जा दा ऐ।
\p
\v 36 “जेलै तकर लो थुआड़े कन्ने ऐ, लोई उपर बश्वास करो के तोस लोई दे बच्चे बनों। ए ग्ल्लां बोलियै यीशु चली गीया ते उंदे कोलां छपे दा रिया।”
\s पविख्वाणीयें दा पूरा ओना
\p
\v 37 “ते ओस उनेंगी इन्नें चेन्न दसे, पी बी उनै ओदे उपर बश्वास नेई कित्ता;
\p
\v 38 “तां जे यशायाह पविखवक्ता दा ओ वचन पूरा उवै जेड़ा ओसने बोलया हा, ए प्रभु, साड़ी खबर उपर कोसनें बश्वास कित्ता ऐ? ते प्रभु दी बांह कोदे उपर परकट ओई?
\p
\v 39 “एस कारन ओ बश्वास नेई करी सके, किके यशायाह ने एबी गलाया ऐ,
\p
\v 40 “ओसने उंदीयां अखीयाँ अन्नीयां, ते उंदा मन कठोर करी दिता ऐ; कुतै ऐसा नेई उवै, के ओ अखीयाँ दिखन, ते मने कोलां समझन, ते फिरन, ते आऊँ उनेंगी चंगा करां।
\v 41 यशायाह ने ऐ ग्ल्लां एसकरी बोलियां, के ओसने ओदी मैमा दिखी, ते ओंने ओदे बारै च ग्ल्लां कित्तियां।
\v 42 ते पी सरदारें बिचा बड़े लोकें ओस उपर बश्वास कित्ता, लेकन फरीसियें दे कारन ओ अपने आप गी सामने नेई आनदे हे, ऐसा नेई उवै के ओ प्रार्थनाकार बिचा बार कढी दित्ते जान;
\v 43 किके उनेंगी लोकें थमां सिफत परमेसर दी सिफत कोल प्यारी लगदी ही।”
\s लोई च चलना
\p
\v 44 यीशु ने पकारीयै आखया, “जेड़ा मेरे उपर बश्वास करदा ऐ, ओ मेरे उपर नेई पर मेरे पेजने आले उपर बश्वास करदा ऐ।
\v 45 ते जेड़ा मिगी दिखदा ऐ, ओ उसी दिखदा ऐ जेस ने मिगी पेजे दा ऐ।
\v 46 आऊँ दुनिया च लों बनियै आया ऐं तां जे जेड़ा कोई मेरे उपर बश्वास करै, ओ नेरे च नेई रौग।
\v 47 जेड़ा कोई मेरीयां गल्लां सुनीयै नेई मनें, तां आऊँ उसी दोषी नेई आखदा; किके आऊँ दुनिया गी दोषी बनानें लेई नेई, लेकन दुनिया दा उद्धार करन लेई आएदा ऐं।
\v 48 जेड़ा मिगी तोच्छ समझदा ऐ ओ मेरीयां गल्लां कबूल नेई करदा ऐ उसी दोषी आखने आला तां एक ऐ; मतलब जेड़ा वचन मैं गलाया ऐ, ओ खीरी दे दिनें च उसी दोषी आखघ।
\v 49 किके मैं अपनी त्र्फुं गल्लां नेई कित्तियां, लेकन पिता जेस ने मिगी पेजे दा ऐ उसै मिगी उक्म दित्ता ऐ, के आऊँ के-के आखां ते के-के बोलां?
\v 50 ते आऊँ जाननां ऐं, के ओदा उक्म मेशा दी जिंदड़ी ऐ एसकरी आऊँ जे केछ बोलना ऐं, ओ जे केछ पिता ने आखया ऐ उवै बोलना ऐं।”
\c 13
\s प्रभु पोज
\p
\v 1 फसह दे त्यार थमां पैलैं, जेलै यीशु ने समझी लिया, के मेरी ओ कड़ी आई पूजी दी ऐ के दुनिया गी छडीयै पिता दे कोल जां, तां अपने लोकें कन्ने, जेड़े दुनिया च हे, जियां प्यार ओ करदा आया हा, खीरी तकर उयांगै प्यार करदा रिया।
\v 2 ते जेलै शतान शमौन दे पुत्तर यहूदा इस्करियोती दे मन च ए गल्ल पाई बैठा हा,के ओ उसी पड़का, तां पोजन दे बेलै
\v 3 ते यीशु ने, ए समझीयै के पिता ने सारा केछ मेरे अथ्थ च करी दिता ऐ, ते आऊँ परमेसर त्र्फुं आया ऐं ते परमेसर कोल जनां ऐं,
\v 4 यीशु ने पोजन छडीयै अपने कपड़े तुआरी ओड़े, ते प्रना लेईयै अपना लक्क बन्नयां।
\s यीशु ने चेलें दे पैर तोना
\p
\v 5 ते पांढे च पानी परियै चेलें दे पैर तोना ते जेड़ा प्रना ओनें लक्क च बन्ने दा हा उसै कन्ने उन्दे पैर पुंजन लगया।
\v 6 जेलै ओ शमौन पतरस कोल आया तां पतरस आखया, “ए प्रभु, के तू मेरे पैर तोना ऐं?”
\v 7 यीशु ने जबाब दिता, “जे आऊँ करा नां ऐं, तू उसी अजां नेई जानदा ऐ, लेकन एदे बाद समझ गा।”
\v 8 पतरस ने उसी आखया, “आऊँ अपने पैर कदें नेई तोना देगा! ए सुनीयै यीशु ने आखया, जेकर आऊँ तेरे पैर नेई तुयाँ, तां मेरे कन्ने तेरा केछ बी सांझा नेई।”
\v 9 शमौन पतरस ने उसी आखया, “ए प्रभु, तां छड़े मेरे पैर गै नेई,पर मेरे अथ्थ ते सेर बी तोई ओड़।”
\v 10 यीशु ने उसी आखया, “जेड़ा नाई चुक्या ऐ उसी पैर तोने दे सवा ते केश तोने दी जरुरत नेई, लेकन सब दे सब शोद्ध नेई।”
\v 11 ओ तां अपने पड़काने आले गी जानदा हा एसकरी ओनें बोलया, “तोस सब दे सब शोद्ध नेई।”
\s पैर धोने दा मतलब
\p
\v 12 जेलै ओ उन्दे पैर तोई चुकया, ते अपने कपड़े पी पाईयै बैठी गीया, ते उनेंगी आखन लगया, “के तोस समझे के मैं थुआड़े कन्ने के कित्ता?
\v 13 तोस मिगी गुरु, ते प्रभु, आखदे ओ, ते ठीक आखदे ओ, किके आऊँ उवै आं।
\v 14 जेकर मैं प्रभु ते गुरु ओईयै थुआड़े पैर तोते, तां तुसेंबी एक दुए दे पैर तोना चाईदे।
\v 15 किके मैं तुसेंगी नमूना दसया ऐ, के जियां मैं थुआड़े कन्ने कित्ता ऐ, तोस बी इयां गै करो।
\v 16 आऊँ तुसेंगी सच-सच आखना ऐं, दास अपने मालक कोलां बड़ा नेई; ते न पेजे दा अपने पेजने आले कोलां बड़ा ऐ।
\v 17 तोस तां ए गल्लां जांनदे ओ, ते जेकर इन्दे उपर चलो तां तन्न ओ।
\v 18 आऊँ थुआड़े सारें दे बारै च नेई आखदा, लेकन जिनेंगी मैं चुनी लेत्ता ऐ, उनेंगी आऊँ जानना ऐं; लेकन ए एस करियै ऐ, के पवित्र शास्त्र दा ओ वचन पूरा उवै, जेड़ा मेरे क्न्ने रुट्टी खादी ऐ, ओ मेरे खलाफ ओईया।
\v 19 ऊन आऊँ एदे ए ओनें कोलां पैलैं तुसेंगी दसी दिना ऐं के जेलै ए होई जा तां तोस बश्वास करो के आऊँ उवै आं।
\v 20 आऊँ तुसेंगी सच-सच आखाना ऐं, के जेड़ा मेरे पेजने आले गी कबूल करदा ऐ, ओ मिगी कबूल करदा ऐ; ते जेड़ा मिगी कबूल करदा ऐ, ओ मेरे पेजने आले गी कबूल करदा ऐ।”
\s बश्वास त्रोड़ने आले दी बखी शारा
\p
\v 21 “ए गल्लां करने दे बाद यीशु आत्मा च दुखी ओया ते ए गवाही दिती के, आऊँ थआड़े कन्ने सच-सच आखना ऐं, के थुआड़े बिचा गै एक मिगी पड़काग।”
\v 22 चेलें शक करन लगे, के ए कोदे बारै च बोलदा ऐ, एक दुए गी दिखन लगे।
\v 23 ओदे चेलें बिचा एक जिसी यीशु प्यार करदा हा, ओ यीशु दी छाती दे कोल चुकियै बैठे दा हा।
\v 24 शमौन पतरस ने उसी शारा करियै पूछया, “असेंगी दस, के ओ कोदे बारै च आखादा ऐ?”
\v 25 ओनें पी उसै चाली यीशु दी छाती दे कोल चुकियै उसी पूछया, ए प्रभु, “ओ कोन ऐ?”
\v 26 यीशु ने जबाब दिता, “जिसी आऊँ ए रुट्टी दा टुकड़ा डोबियै देगा, ओ उवै ऐ।” ते ओनें टुकड़ा डोबियै शमौन इस्करियोती दे पुत्तर यहूदा गी दिता।
\v 27 टुकड़ा लैंदे गै ओदे च शतान बस्सी गीया; ओसलै यीशु ने उसी आखया, “जे केछ तू करने आला ऐ, फोरन कर।
\v 28 लेकन उत्थें बैठनें आलें कुसे गी बी पता नेई चलया के ओनें ए गल्ल कि आखी।
\v 29 यहूदा इस्करियोती दे कोल रपें दी थैली ओंदी ही एसकरी कुसे-कुसे समझया, के यीशु उसी आखादा ऐ, के जे केछ असेंगी त्यार लेई चाईदा ऐ खरीदी लेई आ, जां के गरीबें गी केछ दे।
\v 30 ओस बेलै ओ टुकड़ा लेईयै फोरन बार चली गीया; ते ए राती दा बेला हा।”
\s एक नमां उक्म
\p
\v 31 जेलै ओ बार चली गीया तां यीशु ने आखया, “ऊन मनुक्ख दे पुत्तर दी मैमा ओई ऐ; ते परमेसर दी मैमा ओदे च ओई;
\v 32 ते परमेसर बी अपने च ओदी मैमा करग,मतलब फोरन करग।
\v 33 ए बच्यो, आऊँ ओर थुड़े चेर थुआड़े कन्ने आं; तोस मिगी तुपगे, ते जियां मैं यहूदीयें गी गलाया हा, जिथें आऊँ जा करना, उत्थें तोस नेई आई सकदे, उयांगै आऊँ ऊन तुसेंगी बी आखना ऐं।
\v 34 आऊँ तुसेंगी एक नमां उक्म दिना ऐं के एक दुए कन्ने प्यार करो; जियां मैं थुआड़े कन्ने प्यार कित्ता ऐ, इयां गै तोस बी एक दुए कन्ने प्यार करो।
\v 35 जेकर तोस अप्पुं बिचें प्यार करगे, तां एदे कोलां गै सारें गी पता चलग के तोस मेरे चेलें ओ।”
\s यीशु थमां पतरस दे एन्कार दी पविखवाणी
\p
\v 36 शमौन पतरस ने उसी आखया, “ए प्रभु तू कुत्थें जाना ऐ?” यीशु ने जबाब दिता, “जिथें आऊँ जा नां ऐं, उत्थें तू अजें मेरे पिछें आई नेई सकदा; लेकन एदे बाद तू मेरे पिछें औगा।”
\v 37 पतरस ने उसी आखया, “ए प्रभु, ऊन आऊँ तेरे पिछें कि नेई आई सकदा? आऊँ तां तेरे लेई अपना प्राण बी देगा।”
\v 38 यीशु ने जबाब दिता, के तू मेरे आसतै अपना प्राण देगा? आऊँ तुगी सच-सच आखना ऐं के कुकड बांग तकर तू मेरा तरै बारी एन्कार करगा।
\c 14
\s यीशु दा अपने चेलें गी तसली देना
\p
\v 1 “थुआड़ा मन परेशान नेई उवै,तोस परमेसर उपर बश्वास करदे ओ मेरे उपर बी बश्वास करो।
\v 2 मेरे पिता दे कर रौने लेई बड़ीयां जगां न, जेकर नेई ओदीयां हां, तां आऊँ तुसेंगी आखी ओड़दा हा, किके आऊँ थुआड़े लेई जगा त्यार करने गी जा करना ऐं।
\v 3 ते जेकर आऊँ जाईयै थुआड़े लेई जगा त्यार करा, तां पी आईयै तुसेंगी अपने उत्थें लेई जागा, के जिथें आऊँ रवां, उत्थें तोस बी रवो।”
\s रसता, अकिकत ते जिंदड़ी
\p
\v 4 ते जिथें आऊँ जा नां ऐं तोस उत्थें दा रस्ता जांनदे ओ।
\v 5 थोमा ने उसी आखया, “ए प्रभु, अस नेई जांनदे के तू कुत्थें गी जा नां ऐं; तां ओ रस्ता कियां जानचै?”
\v 6 यीशु ने उसी आखया, “रस्ता ते सच्च ते जिंदड़ी आऊँ आं; मेरे बगैर कोई पिता दे कोल नेई आई सकदा।
\v 7 जेकर तुसें मिगी जां नां ओंदा, तां मेरे पिता गी बी जांनदे; ते ऊन उसी जांनदे ओ, ते उसी दिखा दा बी ऐ।”
\p
\v 8 फिलिप्पुस ने उसी आखया, “ए प्रभु, असेंगी पिता दसी ओड़; ते इयै साडे़ लेई काफी ऐ।”
\v 9 यीशु ने उसी आखया, “ए फिलिप्पुस, आऊँ इन्नें दिनें थमां थुआड़े कन्ने आं, ते के तू मिगी नेई जानदा? जेस ने मिगी दिखया ऐ, ओनें पिता गी दिखया ऐ; तू कि आखना ऐ, के असेंगी पिता दस।”
\v 10 के तू बश्वास नेई करदा के आऊँ पिता च आं ते पिता मेरे च ऐ? ए गल्लां जेड़ीयां आऊँ तुसेंगी आखा नां ऐं, अपने थमां नेई आखा नां, लेकन पिता मेरे च रेईयै अपने कम करदा ऐ।
\v 11 मेरे उपर गै बश्वास करो, के आऊँ पिता च ऐं, ते पिता मेरे च ऐ; नेई तां मेरे कम्में दे कारन बश्वास करो।
\s यीशु दे नां कन्ने प्रार्थना
\p
\v 12 “आऊँ तुसेंगी सच-सच आखना ऐं, के जेड़ा मेरे उपर बश्वास करदा ऐ, ए कम जेड़े आऊँ करना ऐं ओ बी करग, मतलब इन्दे कोलां बी बड्डे कम्म करग, किके आऊँ पिता कोल जा नां ऐं।
\v 13 ते जे केछ तोस मेरे नां च मगंगे, उवै आऊँ करगा के पुत्तर  थमां पिता दी मैमा उवै।
\v 14 जेकर तोस मेरे कोलां मेरे नां च केछ मगंगे, तां आऊँ उसी करगा।”
\s पवित्र आत्मा लेई बायदा
\p
\v 15 “जेकर तोस मेरे कन्ने प्यार करदे ओ, तां मेरे उक्में गी मनगे।
\v 16 ते आऊँ पिता कन्ने अर्ज करगा, ते ओ तुसेंगी एक ओर मददगार देग, के ओ मेशा थुआड़े कन्ने रौग।
\v 17 मतलब सच्च दा आत्मा, जिसी दुनिया कबूल नेई करी सकदी, किके ओ नां उसी दिखदी ऐ ते नां उसी जानदी ऐ; तोस उसी जांनदे ओ, किके ओ थुआड़े कन्ने रौंदा ऐ, ते ओ थुआड़े च ओग।”
\p
\v 18 “आऊँ तुसेंगी अनाथ नेई छुड़गा, आऊँ थुआड़े कोल बापस औगा।
\v 19 ते थुड़ा चेर रेई गीया ऐ के दुनिया मिगी नेई दिखग, लेकन तोस मिगी दिखगे; एसकरी के आऊँ जिंदा ऐं, ते तोस बी जिंदे रौगे।
\v 20 ओस देन तोस जानगे के आऊँ पिता च आं, ते पिता मेरे च, ते आऊँ थुआड़े च आं।
\v 21 जेदे कोल मेरे उक्म न ओ उनेंगी मनदा ऐ, उवै मेरे कन्ने प्यार करदे न; ते जेड़ा मेरे कन्ने प्यार करदा ऐ, ओस कन्ने मेरा पिता प्यार करग, ते आऊँ ओस कन्ने प्यार करगा, ते अपने आप गी ओस उपर परकट करगा।
\v 22 यहूदा जेड़ा इस्करियोती नेई हा, उसी आखया, ए प्रभु, ऐसा के ओया के तू अपने आप गी साड़े उपर परकट करना चांना ऐं, ते दुनिया उपर नेई?”
\v 23 यीशु ने उसी जबाब दिता, “जेकर कोई मेरे कन्ने प्यार करै तां ओ मेरे वचन दा पालन करग, ते मेरा पिता ओदे कन्ने प्यार करग, ते अस ओदे कोल औगे ते ओदे कन्ने वास करगे।
\v 24 जेड़ा मेरे कन्ने प्यार नेई करदा, ओ मेरे वचन नेई मनदा; ते जेड़ा वचन तोस सुनदे ओ, ओ मेरे नेई लेकन मेरे पिता दा ऐ, जेस ने मिगी भेजया ऐ।
\v 25 ए गल्लां मैं थुआड़े कन्ने रौंदै तुसेंगी बोलियां हां।
\v 26 लेकन मददगार मतलब पवित्र आत्मा जिसी पिता मेरे नाम च भेजग, ओ तुसेंगी सारीयां गल्लां सखाग, ते जे केछ मैं तुसेंगी बोला ऐ, ओ सब तुसेंगी याद कराग।”
\s यीशु दी शान्ति दा तोफा
\p
\v 27 आऊँ तुसेंगी शान्ति देई जना ऐं, अपनी शान्ति तुसेंगी दिना ऐं; जियां दुनिया दिंदी ऐ, आऊँ उयां नेई दिंदा; थुआड़ा मन नेई कबरां ते नेई डरे।
\v 28 तुसें सुनया, के मैं तुसेंगी बोलया हा, आऊँ जना, ते थुआड़े कोल पी औगा। जेकर तोस मेरे कन्ने प्यार करदे ओ, तां एस गल्ल थमां खोश ओदे, के आऊँ पिता कोल जा नां ऐं, किके पिता मेरे कोलां बड़ा ऐ।
\v 29 ते मैं ऊन ए ओनें थमां पैलैं तुसेंगी आखी दिता ऐ, के जेलै ओ जाग, तां तोस बश्वास करो।
\v 30 ऊन थमां आऊँ थुआड़े कन्ने ओर बड़ीयां गल्लां नेई करगा, किके एस दुनिया दा सरदार ओंदा ऐ। मेरे उपर ओदा कोई आक्क नेई,
\v 31 लेकन ए एसकरी ओंदा ऐ के दुनियें गी पता लगे के आऊँ पिता कन्ने प्यार करना ऐं, ते जियां मेरे पिता ने मिगी उक्म दिता ऐ आऊँ उयांगै करना ऐं। उठो, ईथुं दा चलचे।
\c 15
\s सच्ची बेल
\p
\v 1 “सच्ची अंगुरें दी बेल आऊँ आं, ते मेरा पिता करसान ऐ।
\v 2 जेड़ी डाली मेरे च ऐ ते नेई फलदी, उसी ओ कटी ओड़दा ऐ; ते जेड़ी डाली फलदी ऐ, उसी ओ छांटदा ऐ के ओर फलै।
\v 3 तोस तां ओस वचन दे कारन जेड़े मैं तुसेंगी बोले न, शोद्ध ओ।
\v 4 तोस मेरे च बने रवो, ते आऊँ थुआड़े च। जियां डाली जेकर अंगुरें दी बेल च बनी नेई रवै, तां अपने आप च फली नेई सकदी, इयां गै तोस बी जेकर मेरे च नेई बने रौगे तां फली नेई सकदे।
\v 5 आऊँ अंगुरें दी बेल आं, तोस डालियाँ ओ। जेड़ा मेरे च बना रौंदा ऐ, ते आऊँ ओदे च, ओ बड़ा फल फलदा ऐ, किके मेरे कोलां लग्ग ओईयै तोस केछ बी नेई करी सकदे।
\v 6 जे कोई मेरे च बना नेई रवै, तां ओ डाली आला लेखा सुटया जंदा ऐ, ते सुकी जंदा ऐ; ते लोग उनेंगी किट्ठा करियै अग्गी च सुट्टी दिन्दे न, ते ओ फ्कोई जदीं ऐ।
\v 7 जेकर तोस मेरे च बने रवो ते मेरे वचन थुआड़े च बने रौन, तां जेड़ा चाओ मंगो तां ओ थुआड़े लेईं ओई जाग।
\v 8 मेरे पिता दी मैमा एदे छा गै ओंदी ऐ, कि तोस मता सारा फल लेई आओ, तैलूं गै तोस मेरे चेलें अख्खे जागे।
\v 9 जियां पिता ने मेरे कन्ने प्यार कित्ता, इयां गै आऊँ बी थुआड़े कन्ने प्यार करगा; मेरे प्यार च बने रवो।
\v 10 जेकर तोस मेरे उक्में दा पालन करगे, तां मेरे प्यार च बने रौगे, जियां के मैं अपने पिता दे उक्में पालन कित्ता ऐ, ते ओदे प्यार च बना रौना ऐं।
\v 11 मैं ए गल्लां थुआड़े कन्ने एसकरी कित्तियां न, के मेरी खुशी थुआड़े च बनी रवै, ते थुआड़ी ख़ुशी पूरी ओई जा।”
\s चेलें दा एक दुए कन्ने रिश्ता
\p
\v 12 “मेरा उक्म ए ऐ के जियां मैं थुआड़े कन्ने प्यार कित्ता, इयां गै तोस बी एक दुए कन्ने प्यार करो।
\v 13 एदे छा बड़ा प्यार कुसे दा नेई, के कोई अपने दोस्तें लेई प्राण दे।
\v 14 जेड़े उक्म आऊँ तुसेंगी दिना ऐं, जेकर उसी मनंगे तां तोस मेरे मित्र ओ।
\v 15 उनै  थमां आऊँ तुसेंगी दास नेई आखगा, किके दास नेई जानदा के ओदा मालक के करदा ऐ, लेकन मैं तुसेंगी मित्र गलाया ऐ, किके मैं जेड़ीयां गल्लां अपने पिता थमां सुनाया न, ओ सब तुसेंगी दसी ओड़ीयां।
\v 16 तुसें मिगी नेई चुनयां, लेकन मैं तुसेंगी चुने दा ऐ ते तुसेंगी रखया के तोस जाईयै फल लेई आओ; ते थुआड़ा फल बना रवै, के तोस मेरे नां च जे केछ पिता कोलां मंगो, ओ तुसेंगी दे।
\v 17 इनें गल्लें दा उक्म आऊँ तुसेंगी एसकरी दिना ऐं, के तोस एक दुए कन्ने प्यार करो।”
\s संसार कोलां सतावा
\p
\v 18 जेकर दुनिया थुआड़े कन्ने बैर करदी ऐ, तां तोस जांनदे ओ, के ओनें थुआड़े थमां पैलैं मेरे कन्ने बैर कित्ती।
\v 19 जेकर तोस दुनिया दे ओदे, तां दुनिया अपने कन्ने प्यार करदी; लेकन एस कारन तोस दुनिया दे नेई, आलां के मैं तुसेंगी दुनिया बिचा चुनी लेता ऐ, एसकरी दुनिया थुआड़े कन्ने बैर करदी ऐ।
\v 20 जेड़ीयां गल्लां मैं थुआड़े कन्ने कित्तियां हां, दास अपने मालक कोलां बड़ा नेई ओंदा, इसी याद रखो। जेकर उनै  मिगी सताया, तां तुसेंबी सतागन; जेकर उनै  मेरी गल्ल मनी, तां थुआड़ी बी मनगन।
\v 21 लेकन ए सब केछ ओ मेरे नां दे कारन थुआड़े कन्ने करगन, किके ओ मेरे पेजने आले गी नेई जांनदे।
\v 22 जेकर आऊँ नेई ओंदा ते उंदे कन्ने गल्लां नेई करदा, तां ओ पापी नेई खवाँदे, लेकन ऊन उनै  उन्दे पाप लेई कोई बहाना नेई।
\v 23 जेड़ा मेरे कन्ने बैर करदा ऐ ओ मेरे पिता कन्ने बी बैर करदा ऐ।
\v 24 जेकर आऊँ उंदे च ओ कम नेई करदा, जेड़े ओर कुसे ने नेई कित्ते, तां ओ पापी नेई खवाँदे, लेकन ऊन तां उनै  मिगी ते मेरे पिता गी दौनी गी दिखया, ते दौनी कन्ने बैर कित्ती।
\v 25 ते ए एसकरी ओया के ओ वचन पूरा उवै, जेड़ा उन्दे कनून च लिखा हा, “उनै  मेरे कन्ने बिना मतलब दा बैर कित्ता।”
\v 26 लेकन जेसलै ओ मददगार औग, जिसी आऊँ थुआड़े कोल पिता थमां पेजगा, मतलब सच्च दा आत्मा जेड़ा पिता थमां निकलदा ऐ, तां ओ मेरी गवाही देग।
\v 27 ते तोस बी गवाह ओ किके तोस शुरू थमां मेरे कन्ने रे ओ।
\c 16
\p
\v 1 ए गल्लां मैं थुआड़े कन्ने एस लेई कित्तियां, के तोस ठोकर नेई खायो।
\v 2 ओ तुसेंगी प्रार्थनाकार  चा कढी ओड़गन, मतलब ओ बेला औना ऐ, के जेड़ा कोई तुसेंगी मारी ओड़ग, ओ ए समझग के आऊँ परमेसर दी सेवा करा नां ऐं।
\v 3 ते ओ ऐसा एस लेई करगन, के उनै न पिता गी जानया ऐ ते न मिगी जांनदे न।
\s पवित्र आत्मा दे कम
\p
\v 4 लेकन ए गल्लां मैं एस लेई थुआड़े कन्ने आखीयां, के जेलै उन्दा पूरा ओनें दा बेला औग तां तुसेंगी याद आई जा, के मैं तुसेंगी पैलैं गै आखी दिता हा,मैं शुरू च थुआड़े कन्ने ए गल्लां एस लेई नेई आखीयां किके आऊँ थुआड़े कन्ने हा।
\v 5 ऊन आऊँ अपने पेजने आले दे कोल जा नां ऐं; ते थुआड़े बिचा कोई मिगी नेई पुछदा, तू कुत्थें गी जा नां ऐ?
\v 6 लेकन मैं जेड़ीयां ए गल्लां थुआड़े कन्ने आखीयां न, एस लेई थुआड़ा मन दोख कन्ने परी गीया।
\v 7 पी बी आऊँ थुआड़े कन्ने सच्च आखना ऐं, के मेरा जाना थुआड़े लेई अच्छा ऐ, किके जेकर आऊँ नेई जां, तां ओ मददगार थुआड़े कोल नेई औग, लेकन अगर आऊँ जागा, तां उसी थुआड़े कोल पेजी देगा।
\v 8 ते ओ आईयै दुनिया गी पाप ते तार्मिकता ते न्याय दे बारै च ऐसास कराग।
\v 9 पाप दे बारै च एस लेई के ओ मेरे उपर बश्वास नेई करदे।
\v 10 ते तार्मिकता दे बारै च एस लेई के आऊँ पिता दे कोल जांना ऐं, ते तोस मिगी पी नेई दिखगे।
\v 11 ते न्याय दे बारै च एस लेई के दुनिया दा राजा \f + \fr 16:11 \ft शतान \f* दोषी मनया गीया ऐ।
\p
\v 12 मैं थुआड़े कन्ने ओर बी बड़ीयां सारीयां गल्लां करनीयां न, लेकन तोस आले सुनी नेई सकदे।
\v 13 लेकन जेलै ओ, मतबल सच्च दा आत्मा औग, तां ओ तुसेंगी सच दा रस्ता दसग, किके ओ अपने थमां नेई बोलग, लेकन जे केछ सुनग, उवै बोलग, ते औने आलियां गल्लां तुसेंगी दसग।
\v 14 ओ मेरी मैमा करग, किके ओ मेरीयें ग्ल्लें बिचा लेईयै तुसेंगी दसग।
\v 15 जेड़ा केछ पिता दा ऐ ओ सब केछ मेरा ऐ; एसकरी मैं आखया, के ओ मेरीयें ग्ल्लें बिचा लेईयै तुसेंगी दसग।
\s बसोस नन्द च बदली जाग
\p
\v 16 “थुड़े चेर तोस मिगी नेई दिखगे, ते पी थुड़े देर बाद तोस मिगी दिखगे।
\v 17 ओसलै ओदे केछ चेलें अप्पुं पिछें बोलया, ए के ऐ, जेड़ा ओ असेंगी आखदा ऐ, थुड़े चेर च तोस मिगी नेई दिखगे, पी थुड़े चेर बाद तोस मिगी दिखगे? ते ए एस लेई के आऊँ पिता दे कोल जा नां ऐं?”
\v 18 ओसलै ओनें आखया, ए, थुड़े चेर, जेड़ा ओ आखदा ऐ,ए के गल्ल ऐ,? अस नेई जांनदे, के ओ के आखदा ऐ।
\v 19 यीशु ने ए समझीयै, के ओ मिगी पूछना चांदे न, उनेंगी आखया, “के तोस एस गल्ल दे बारै च अप्पुं पिछें पोछ-पड़ताल करा दे ओ, जेड़ा मैं आखया, थुड़े चेर च तोस मिगी नेई दिखगे, पी थुड़े चेर बाद तोस मिगी दिखगे?”
\v 20 आऊँ तुसेंगी सच-सच आखना ऐं; के तोस रौगे ते वलाप करगे, लेकन दुनिया ख़ुशी मनाग। तोस बसोस करगे, लेकन थुआड़ा बसोंस नन्द च बदली जाग।
\v 21 जियां बच्चे गी जन्म दिंदे बेलै जनानी गी दर्द ओंदी ऐ, किके ओदी दोख दी कड़ी आई पुज्दी ऐ, लेकन जेलै ओ बच्चे गी जन्म दे ओडदी ऐ, तां एस खुशी च के दुनिया च एक मनुक्ख पैदा ओया, ओस दोख दी कड़ी गी पी याद नेई करदी।
\v 22 ते इयां गै तुसेंबी ऊन तां गम ऐ, लेकन आऊँ तुसेंगी फेर मिलगा ते थुआड़े मन नन्द कन्ने परी जागन; ते थुआड़ा नन्द कोई थुआड़े कोलां नेई खुस्सी लैग़।
\v 23 ओस देन तोस मेरे कोलां केछ नेई पूछगे; आऊँ तुसेंगी सच-सच आखना ऐं, जेकर तोस पिता कोलां केछ मंगगे, तां ओ मेरे नां च तुसेंगी देग।
\v 24 ऊन तकर तुसें मेरे नां च केछ नेई मंगया; मंगो, तां थोग तां जे थुआड़ा नन्द पूरा ओई जा।
\s दुनिया दे उपर जै
\p
\v 25 मैं ए गल्लां थुआड़े कन्ने मसालें च बोलियां न, लेकन ओ बेला आवा दा ऐ, के आऊँ पी थुआड़े कन्ने मसालें च नेई बोलगा, लेकन खोलियै तुसेंगी पिता दे बारै च दसगा।
\v 26 ओस देन तोस मेरे नां च मंगगे, ते आऊँ तुसेंगी ए नेई आखगा, के आऊँ थुआड़े लेई पिता दे अगें अर्ज करगा,
\v 27 किके पिता ततां अप्पुं गै थुआड़े कन्ने प्यार करदा ऐ, एस लेई के तुसें मेरे कन्ने प्यार कित्ता ऐ,ते एबी बश्वास कित्ता ऐ, के आऊँ पिता त्र्फुं आया ऐं।
\v 28 आऊँ पिता त्र्फुं दुनिया च आया ऐं, ते आऊँ फेर दुनिया गी छुड़ीयै पिता दे कोल जा नां ऐं।
\p
\v 29 ओदे चेलें आखया, “देख, ऊन तां तू खुलीयै बोलना ऐं, ते कोई मसाल च नेई बोला दा।
\v 30 ऊन अस जानी गै, के तू सब केछ जांन नां ऐ, ते एदी जरुरत नेई के कोई तुगी सुयाल पूछै। एस कोलां अस बश्वास करने आं के तू परमेसर त्र्फुं आएदा ऐं।
\v 31 ऐ सुनीयै यीशु ने उनेंगी आखया, के तोस ऊन बश्वास करदे ओ?
\v 32 दिखो, ओ कड़ी आवा दी ऐ, मतबल आई पूजी दी ऐ के तोस सब तित्र-बितर ओईयै अपना-अपना रसता पकड़गे, ते मिगी कल्ला छूडी ओड़गे; पी बी आऊँ कल्ला नेई, किके पिता मेरे कन्ने ऐ।
\v 33 मैं ए गल्लां थुआड़े कन्ने एस लेई आखीयां न, के तुसेंगी शान्ति मिलै; दुनिया च तुसेंगी कलेश ओंदा ऐ, लेकन इम्त रखो, मैं दुनिया गी जीती लेत्ता ऐ।”
\c 17
\s यीशु दी अपने लेई प्रार्थना
\p
\v 1 यीशु ने ए गल्लां बोलियां ते अपनीयां अखीयाँ सोर्ग आली बखी चुकियै आखया, “ए प्यो, ओ कड़ी आई पूजी दी ऐ; अपने पुत्तर दी मैमा कर, के पुत्तर बी तेरी मैमा करै।
\v 2 किके तो उसी सारे लोकें उपर अख्त्यार दिता ऐ, कि जिनेंगी तो उसी दिता ऐ, उनै सारे गी ओ मेशा दी जिंदड़ी दे।
\v 3 ते मेशा दी जिंदड़ी ए ऐ, के ओ तुकी गै सच्चे परमेसर गी ते यीशु मसीह गी, जिसी तो पेजा ऐ,जांनन।
\v 4 जेड़ा कम तो मिगी करने लेई दिता हा, उसी पूरा करियै मैं तरती उपर तेरी मैमा कित्ती ऐ।
\v 5 ते ऊन, ए प्यो, तू अपने कन्ने मेरी मैमा ओस मैमा कन्ने कर जेड़ी दुनिया पैदा ओनें थमां पैलैं, मेरी मैमा तेरे कन्ने ही।”
\s यीशु दी अपने चेलें लेई प्रार्थना
\p
\v 6 मैं तेरा नां उनै मनुक्खें च परकट कित्ता ऐ जिनेंगी तो दुनिया चा मिगी दिता ऐ। ओ तेरे हे, ते तो उनेंगी मिगी दिता ते उनै तेरे वचन गी मनी लिया ऐ।
\v 7 ऊन ओ जानी गै न, के जे केछ तो मिगी दिता ऐ, ओ सब तेरे थमां दा ऐ;
\v 8 किके जेड़ीयां गल्लां तो मिगी पुजाई ओड़ीयां न, मैं ओ उनेंगी पुजाई ओड़ीयां ते उनेंगी कबूल कित्ता ते सच-सच जानी लिया ऐ, के आऊँ तेरे थमां ऐं, ते बश्वास कित्ता ऐ के तो गै मिगी पेजा ऐ।
\v 9 आऊँ उन्दे लेई अर्ज करना ऐं, दुनिया लेई अर्ज नेई करदा लेकन उन्दे लेई जिनेंगी तो मिगी दिता ऐ, किके ओ तेरे न,
\v 10 ते जे केछ मेरा ऐ ओ सब तेरा ऐ, ते जे केछ तेरा ऐ ओ मेरा ऐ; ते एदे कोलां मेरी मैमा परकट ओई ऐ।
\v 11 मैं जादै चेर दुनिया च नेई रौना ऐ, लेकन दुनिया च रौगन ते आऊँ तेरे कोल आवा नां ऐं। ए पवित्र प्यो, अपने ओस नां थमां जेड़ा तो मिगी दिता ऐ, उन्दी रखया कर, के ओ साड़े आला लेखा एक ओंन।
\v 12 जेलै आऊँ उंदे कन्ने हा,तां मैं तेरे ओस नां कन्ने, जेड़ा तो मिगी दिता ऐ, उन्दी रखया कित्ती, मैं उन्दी देख-पाल कित्ती, ते वनाश दे पुत्तर गी छुड़ीयै उन्देचा कोई नाश नेई ओया, एसकरी के पवित्र शास्त्र दी ए गल्ल पूरी उवै।
\v 13 लेकन ऊन आऊँ तेरे कोल औना ऐं, ते ए गल्लां दुनिया च आखना ऐं, के ओ मेरा नन्द अपने च पूरा लैंन।
\v 14 मैं तेरा वचन उनेंगी दिता ऐ, ते दुनिया ने उन्दे कन्ने बैर कित्ती, किके जियां आऊँ दुनिया दा नेई, उयांगै ओ बी दुनिया दे नेई।
\v 15 आऊँ ए अर्ज नेई करदा, के तू उनेंगी बिचा चुकी लै; लेकन ए के तू उनेंगी ओस दुष्ट शतान कोलां बचाईयै रख।
\v 16 जियां आऊँ दुनिया दा नेई, इयां गै ओ बी दुनिया दे नेई।
\v 17 सच्च दे कन्ने उनेंगी पवित्र कर; तेरा वचन सच्च ऐ।
\v 18 जियां तुसें मिगी दुनिया च पेजे दा ऐ, उयांगै मैं बी उनेंगी दुनिया च पेजया।
\v 19 ते उन्दे लेई आऊँ अपने आप गी पवित्र करना ऐं,तां जे ओ बी सच्च दे कन्ने द पवित्र कित्ते जान।
\s यीशु दी अपने सब वश्वासीयें लेई प्रार्थना
\p
\v 20 आऊँ सेरफ इन्दे लेई अर्ज नेई करदा, लेकन उन्दे आसतै बी जेड़े उन्दे वचन सनानें थमां मेरे उपर बश्वास करगन,
\v 21 के ओ सब एक ओन। जियां तू ए पिता मेरे च ऐं, ते आऊँ तेरे च ऐं, इयां गै ओ बी साड़े च ओन, एसकरी के दुनिया बश्वास करै के तो गै मिगी पेजा ऐ।
\v 22 ते ओ मैमा जेड़ी तो मिगी दिती ऐ, मैं उनेंगी दिती ऐ, के ओ इयां गै एक ओन जियां के अस एक न,
\v 23 आऊँ उन्दे च ते तू मेरे च, के ओ सेध ओईयै एक ओई जान, ते दुनिया जानें के तो गै मिगी भेजे दा ऐ, ते जियां तो मेरे कन्ने प्यार कित्ता, उयांगै मैं बी उन्दे कन्ने प्यार कित्ता।
\v 24 ए प्यो, आऊँ चांना के जिनेंगी तो मिगी दिता ऐ, जिथें आऊँ ऐं, उत्थें ओ बी मेरे कन्ने ओंन, के ओ मेरी ओस मैमा गी दिखन जेड़ी तो मिगी दिती ऐ, किके तो दुनिया गी पैदा ओनें कोलां पैलैं मेरे कन्ने प्यार कित्ता।
\v 25 ए तार्मिक प्यो, दुनिया ने मिगी नेई जानया, लेकन मैं तुगी जानया, ते उनै बी जानया के तो गै मिगी पेजे दा ऐ,
\v 26 ते मैं तेरा नां इनेंगी दसया ते दसदा रौगा के जेड़ा प्यार तुगी मेरे कन्ने हा, ओ प्यार उन्दे च रवै, ते आऊँ उन्दे च रवां।
\c 18
\s बगीचे च यीशु गी पडकाया जाना
\p
\v 1 “यीशु ए गल्लां बोलियै अपने चेलें कन्ने किद्रोन नाले दे ओस पार चली गीया। उत्थें एक बाग हा, जेदे च ओ ते ओदे चेलें गै।
\v 2 ते उसी पड़काने आला यहूदा इस्करियोती बी ओस जगा गी जानदा हा; किके यीशु अपने चेलें कन्ने उत्थें जन्दा रौंदा हा।
\v 3 ओस बेलै यहूदा इस्करियोती रोमी सरकार दे सपाईयें दे एक जथे गी, ते प्रधान याजकें ते फरीसियें  त्र्फुं मन्दर दे पैरेदारें गी, लालटैनें ते मशालें ते थ्यारें गी लेईयै उत्थें आया।
\v 4 ओसलै यीशु,उनै सारीयें गल्लें गी जेड़ीयां ओदे उपर बीतनें आलियां हां, जांनियै, निकलया, ते उनेंगी आखन लगया, तो कुसी तुपदे ओ?
\v 5 उनै उसी जबाब दिता, यीशु नासरी गी। ओनें उनेंगी आखया, ओ आऊँ ऐं।” ते ओदा पड़काने आला यहूदा इस्करियोती बी उन्दे कन्ने खडोते दा हा।
\v 6 ओदे ए गल्ल आखदे गै, “आऊँ आं” ओ पिछें गी ओईयै जमीन उपर डिगी पे।
\v 7 ते ओसने पी उनेंगी पूछया, “तोस कुसी तुपदे ओ।” ओ बोले, “यीशु नासरी गी।”
\v 8 यीशु ने जबाब दिता, “आऊँ तां तुसेंगी बोली चुके दा ऐं के आऊँ आं, जेकर जे मिगी तुपदे ओ तां बाकी आलें गी जान दियो।”
\v 9 ए एस लेई ओया, के ओ वचन पूरा उवै, जेड़ा ओनें आखे दा हा, “जिनेंगी तो मिगी दिता, उन्देचा मैं एक गी बी नेई गुआया।
\v 10 ते शमौन पतरस ने तलवार, जेड़ी ओदे कोल ही, खिची ते महायाजक दे दास उपर चलाईयै, ओदा सज़ा कन कटी दिता, ओस दास दा नां मलखुस हा।
\v 11 ओस बेलै यीशु ने पतरस गी आखया, अपनी तलवार मियान च रख। जेड़ा कटोरा पिता ने मिगी दिता ऐ, के आऊँ उसी नेई पीयां?”
\s हन्ना दे अगें यीशु
\p
\v 12 ओस बेलै सपाईयें ते उन्दे सूबेदार ते यहूदीयें दे पैरेदारें यीशु गी पकड़ीयै बन्नी लेया,
\v 13 ते पैलैं उसी हन्ना दे कोल लेई गै, किके ओ ओस साल दे महायाजक कैफा दा सोरा हा।
\v 14 ए उवै कैफा हा, जेनें यहूदीयें गी सलाह दिती ही के साडे़ लोकें लेई एक मनुक्ख दा मरना अच्छा ऐ।
\s पतरस दा यीशु गी पंछानने लेई एनकार
\p
\v 15 शमौन पतरस ते एक ओर चेला बी यीशु दे पिछें आई गीया। ए चेला महायाजक दे जान-पंछान दा हा, ते एस लेई ओ यीशु कन्ने महायाजक दे बेड़े गीया।
\v 16 लेकन पतरस बाअर दारवाजे च खडोते दा रिया, ओस बेलै ओ दुवा चेला जेड़ा महायाजक दे जान-पंछान दा हा, बार निकलया, ते गेटे उपर खडोती दी कुड़ी गी बोलिऐ, पतरस गी अदंर लेई आया।
\v 17 ते ओ दासी जेड़ी गेटे आली ही, पतरस गी आखया, “के तू बी एस मनुक्ख दे चेलें बिचा ऐं?” ओनें आखया, “आऊँ नेई आं।”
\v 18 दास ते सरकारी मानु ठण्ड दे कारन बलदे कोलें दी अग्ग तपा दे हे, ते पतरस बी उन्दे बेच खडोते दा हा खलोईए अग्ग सेका दे हे, ते पतरस बी उन्दे च खड़ोते दा हा।
\s महायाजक दे अगें यीशु
\p
\v 19 ओसलै महायाजक ने यीशु कन्ने ओदे चेलें दे बारै च ते ओसदी शिखया दे बारै च सुआल जबाब कित्ते।
\v 20 यीशु ने जबाब दित्ता, “मैं जगत दे लोकें कन्ने खुलीयै गल्लां कितीयाँ, मैं प्रार्थनाकार ते मंदर च जिथें सारे यहूदी किट्ठे ओदे हे, मेशा उनेंगी शिक्षा दिती ते गोप्त च केछ बी नेई आखया।
\v 21 तू मिगी कि पूछना ऐं? सुनने आलें कोलां पोछ के मैं उनेंगी के आखया। देख ओ जांनदे न; के मैं के-के आखया।
\v 22 ते जेलै ओनें ए आखया, ते कोल खडोते दे सपाईयें बिचा एक ने यीशु गी चंढ मारीयै आखया, के तू महायाजक गी एस चाली जबाब दिना ऐ?”
\v 23 यीशु ने उसी जबाब दिता, “जेकर मैं बुरा बोलया, तां ओस बराई दी गवाई दे; लेकन जेकर पला आखया, तां मिगी कि मारना ऐं?”
\v 24 हन्ना ने उसी बजे दे गै कैफा महायाजक दे कोल भेजी दिता।
\s पतरस दा यीशु गी पंछानने लेई दवारा एनकार
\p
\v 25 शमौन पतरस खडोते दे अग्ग सेका दा हा। ओसलै उनै उसी आखया, “के तुं बी ओदे चेलां बिचा एक नेई ऐं? ओनें मना करियै आखया, आऊँ नेई आं।
\v 26 महायाजक दे दासें बिचा एक, जेड़ा ओस मनुक्ख दा रिश्तेदार हा, जेसदा कन पतरस ने कटी ओड़या हा, बोलया, के मैं तुगी बाग च ओदे कन्ने नेई दिखया हा?”
\v 27 पतरस पी मुकरी गीया, ते फोरन कुकड ने बांग दिती।
\s यीशु गी पिलातुस दे अगें आन्यां जाना
\p
\v 28 ते ओ यीशु गी कैफा दे कोलां रोमी राजपाल दे कीले च लेई गै, ते सबेरे दा बेला हा, लेकन ओ अप्पुं कीले दे अंदर नेई गै तां जे अशोद्ध नेई ओई जान, लेकन फसह दी रुट्टी खाई सकै।
\v 29 ओया बेलै पिलातुस उन्दे कोल बार निकली आया, ते आखया, “तोस एस मनुक्ख उपर केस गल्ल दा दोष लांदे ओ?
\v 30 उनै उसी जबाब दिता, जेकर ए गलत कम करने आला नेई ओंदा हा, तां अस उसी तेरे अथ्थ च नेई सौंपदे।
\v 31 पिलातुस ने उनेंगी आखया, तोस गै इसी लेईयै अपने कनून दे मताबक एदा न्याय करो। यहूदीयें उसी आखया, असेंगी अख्त्यार नेई के किसे दा जान लेचै।”
\v 32 ए एस लेई ओया के यीशु दा वचन पूरा उवै जेड़ा ओसने ए दसदे ओई बोलया हा के ओसदी मौत कियां ओग।
\p
\v 33 ते पिलातुस ने पी कीले दे अन्दर गीया ते यीशु गी बलाईयै उसी पूछया, “के तू यहूदीयें दा राजा ऐं?”
\v 34 यीशु ने जबाब दिता, “के तू ए गल्ल अपने थमां आखना ऐ जां दुऐं मेरे बारै च तेरे कन्ने आखया ऐ?”
\v 35 पिलातुस ने जबाब दिता, “के आऊँ यहूदी यै? तेरी गै जाती ते प्रधान याजकें तुगी मेरे अथ्थ च सोंपे दा ऐ। तो के कित्ता ऐ?”
\v 36 यीशु ने जबाब दिता, “मेरा राज एस दुनिया दा नेई। जेकर मेरा राज एस दुनिया दा ओंदा, ते मेरे सेवक लडदे के आऊँ यहूदीयें दे अथ्थ च सोंपया नेई जंदा लेकन मेरा राज इत्थूं दा नेई
\v 37 लेकन पिलातुस ने उसी आखया, ते के तू राजा ऐ? यीशु ने जबाब दिता, तू आखा नां ऐ के आऊँ राजा ऐ; मैं एस लेई जमया ते दुनिया च आया ऐं के सच दी गवाही दियां। जेड़ा कोई सच दा ऐ, ओ मेरी बाज सुनदा ऐ।”
\s यीशु जां बरअब्बा
\p
\v 38 पिलातुस ने उसी आखया, “सच के ऐ?” ते ए बोलियै ओ पी यहूदीयें कोलां चली गीया ते उनेंगी आखया, “आऊँ तां ओदे च कोई दोष नेई दिखदा।
\v 39 पर थूआडी ए रीति ऐ, के फसह दे त्यार च आऊँ थुआड़े लेई एक मनुक्ख गी छुड़ी दियां। ते के तोस चांदे ओ के आऊँ थुआड़े लेई यहूदीयें दे राजा गी छुड़ी ओड़ा?”
\v 40 ते उनै पी करलाईयै आखया, “इसी नेई, लेकन साड़े लेई बरअब्बा गी छुड़ी दे।” ते बरअब्बा डाकू हा।
\c 19
\s डंडे मराने ते मजाक डुआना
\p
\v 1 एदे उपर पिलातुस ने यीशु गी डंडे मराए।
\v 2 ते सिपाहियें यीशु गी कंडै दा मोकट बुनीऐ ओदे सिर उपर रखया, ते उसी पगमी कपड़े पुआए,
\v 3 ते ओदे कोल बार-बार आईयै बोलन लग्गे, “ए यहूदीयें दे राजा, नमस्ते।” ते ओदे मुं उपर थप्पड़ मारे।
\v 4 ओस बेलै पिलातुस ने पी बार निकलियै लोकें गी बोलया, “दिखो, आऊँ उसी बार थुआड़े कोल आनन लगया, तां जे तोस जानो के मिगी एदे च कोई दोष नेई लबा।”
\s सूली उपर चाडने आस्ते सौंपना
\p
\v 5 ओस बेलै यीशु कंडै दा मोकट ते पगमी कपड़े पाईयै बार आया ते पिलातुस ने उनेंगी आखया, “दिखो, ए मनुक्ख।
\v 6 जेलै प्रधान याजकें ते सपाईयें उसी दिखया, तां करलाईयै आखया, उसी सूली उपर चढ़ा, सूली उपर। पिलातुस ने उनेंगी आखया, तोस गै उसी लेई जाओ ते सूली उपर चढ़ाओ; किके आऊँ एदे च कोई दोष नेई दिखदा।
\v 7 यहूदीयें उसी जबाब दिता, साड़ा बी कनून ऐ ते ओस कनून दे मताबक ओ मारने दे काबल ऐ, किके ओनें अपने आप गी परमेसर दा पुत्तर बनाया ऐ।”
\v 8 जेलै पिलातुस ने ए गल्ल सुनी तां ओ ओर बी डरी गीया,
\v 9 ते ओ पी कीले दे अन्दर गीया यीशु गी आखया, “तू कुथुं दा ऐं?” लेकन यीशु ने उसी जबाब नेई दिता।
\v 10 एदे उपर पिलातुस ने उसी आखया, “मेरे कन्ने कि नेई बोलदा? के तू नेई जानदा के मिगी तुगी छोड़ी ओड़ने दा अख्त्यार ऐ ते तुगी सूली उपर चढ़ाने दा बी मिगी अख्त्यार ऐ?”
\v 11 यीशु ने जबाब दिता, “जेकर तुगी उपरा अख्त्यार नेई दित्ता जंदा; तां तेरा मेरे उपर कोई अख्त्यार नेई ओंदा, एस लेई जेस ने मिगी तेरे अथ्थ पडकाया ऐ, ओदा पाप बड़ा जादै ऐ।”
\p
\v 12 एदे उपर पिलातुस ने उसी छुड़ी ओड़ना चाया, लेकन यहूदीयें करलाई-करलाईयै आखया, “जेकर तू इसी छुड़ी ओड़गा, तां तू कैसर दा मित्र नेई। जेड़ा कोई अपने आप गी राजा बनांदा ऐ ओ कैसर दा आदर करदा ऐ।
\v 13 ए गल्लां सुनीयै पिलातुस यीशु गी बार लेई आया, ते ओस जगा एक थडा हा, इब्रानी च गब्बता, आख्या जंदा हा, ते ओ उत्थें न्याय दी गदी उपर बैठा।
\v 14 ए यहूदीयें दे फसह दी त्यारी दा दिन हा, ते लगपग दपैरी दे बारां बजे दा बेला हा। पी ओनें यहूदीयें गी आखया, दिखो, इयै गै, थुआड़ा राजा!
\v 15 लेकन ओ करलाए, लेई जा! लेई जा! इसी सूली उपर चढ़ा! पिलातुस ने उनेंगी आखया, के आऊँ थुआड़े राजा गी सूली उपर चाडां? प्रधान याजकें जबाब दिता, कैसर गी छुड़ीयै साड़ा कोई ओर राजा नेई।”
\v 16 पी पिलातुस ने यीशु गी सूली उपर चाड़नें लेई उन्दे अथ्थ च सौंपी दिता।
\s सूली उपर चाडया जाना
\p
\v 17 ओसलै ओ यीशु गी लेई गै। ते ओ अपनी सूली चुकियै ओस जगै तकर बार गीया, जिसी खोपड़ी दी जगा आख्या जंदा ऐ ते इब्रानी च गुलगुता, आखदे न।
\v 18 उत्थें उनै उसी ते ओदे कन्ने ओर दो मानुऐं गी सूली उपर चढ़ाया,एक गी एस पासे ते दुए गी ओस पासे, ते बेच यीशु गी।
\v 19 पिलातुस ने एक दोष-कागज़ लिखीयै सूली उपर टंगी दिता, ते ओदे उपर ए लिखे दा हा, “यीशु नासरी, यहूदीयें दा राजा।”
\v 20 ऐ दोष-कागज़ बड़े सारे यहूदीयें पढ़या, किके ओ जगा जिथें यीशु सूली उपर चढ़ाया गीया हा ओ शैर दे कोल ही; ते ओ दोष-कागज़ इब्रानी ते लतीनी ते यूनानी पाषा च लिखे दा हा।
\v 21 ओस बेलै यहूदीयें दे प्रधान याजकें पिलातुस गी आखया, “यहूदीयें दा राजा नेई लेख, लेकन ए के ओनें आखया, आऊँ यहूदीयें दा राजा ऐं।”
\v 22 पिलातुस ने जबाब दिता, “मैं जे लिखी दिता, ओ लिखी दिता।”
\p
\v 23 जेलै सपाई यीशु गी सूली उपर चाडी चुके, पी उनै ओदे कपड़े तुआरीयै चार ऐसे कित्ते, अर सपाई लेई एक ऐसा ते कोरता बी लेत्ता, लेकन कोरता बगैर सीते दे उपर थमां थल्लै तकर बुने दा हा।
\v 24 एस लेई उनै अप्पुं-पिछें आखया, “अस इसी नेई फाड़चै, लेकन एदे उपर चिट्ठी पाचै के ए कोदा ओग,” ए एस लेई के पवित्र शास्त्र दी गल्ल पूरी उवै, “उनै मेरे कपड़े अप्पुं-पिछें बंडी ले, ते मेरे चोगे उपर चिट्ठी पाई।”
\s यीशु दा अपनी मां आसतै आखना
\p
\v 25 खीरी च सपाईयें उयांगै कित्ता। लेकन यीशु दी सूली दे कोल ओसदी मा, ते ओसदी मा दी पैन, मरियम, क्लोपास दी करेआली ते मरियम मगदलीनी खडोती दी ही।
\v 26 यीशु ने अपनी मा, ते चेलें गी जिसी ओ प्यार करदा हा कोल खडोते दे दिखियै अपनी मा गी आखया, “ए नारी, देख, ए तेरा पुत्तर ऐ।”
\v 27 ओस बेलै ओनें ओस चेलें गी आखया, “देख ए तेरी मा ऐ।” ते उसै बेलै ओ चेला उसी अपने कर लेई गीया।
\s कम्में दा पूरा ओना
\p
\v 28 “एदे बाद यीशु ने ए जानयां के सब केछ पूरा ओई चुक्या ऐ, एस लेई के पवित्र शास्त्र दी गल्ल पूरी उवै आखया, आऊँ प्यासा ऐं।”
\v 29 उत्थें सिरके दा परोचे दा एक बरतन हा, एसकरी उनै सिरके च डोबे दा स्पंज गी जुफे उपर रखियै ओदे मुं कन्ने लाया।
\v 30 ते यीशु ने जेलै सिरका लिया, ते आखया, “पूरा ओया,” ते मुंडी थलै गी करियै प्राण छुड़ी ओड़े।
\s भालै कन्ने बेध्या जाना
\p
\v 31 ते एस लेई के ओ त्यारी दा देन हा, यहूदीयें पिलातुस अगें अर्ज कित्ती के ओदीयां लतां त्रोडियां जांन ते तुआरया जा, तां जे यहूदीयें दे बसां दे धयाडै ओ सूलीयें  उपर नेई रौन, किके ओ सब्त दा देन बड़ा देन हा।
\v 32 एस लेई सपाईयें आईयै पैले दियां लतां त्रोड़ीयां पी दुए दी बी, जेड़े ओदे कन्ने सूलीयें  उपर चढ़ाए गेदे हे।
\v 33 लेकन जेलै यीशु दे कोल आईयै दिखया के ओ मरी गेदा ऐ, तां ओदीयां लतां नेई त्रोड़ीयां।
\v 34 लेकन एक सपाईयें चा एक ने भालै कन्ने ओदी दहे बेदी, ते ओदे चा फोरन खून ते पानी निकलया।
\v 35 जेनें ए दिखया, ओनें गवाई दिती ऐ, ते ओदी गवाही सच्ची ऐ; ते ओ जानदा ऐ के ओस च गलांदा ऐ के तोस बी बश्वास करो।
\v 36 ए गल्लां एस लेई ओईयां के पवित्र शास्त्र दियां ए गल्लां पूरीयां ओंन, “ओदी कोई अड्डी नेई त्रोडी जा।”
\v 37 पी एक ओर जगै पवित्र शास्त्र च लिखे दा ऐ, “जिसी उनै बेधा ऐ, उसी दिखगन।”
\s युसूफ दी कब्र बेच यीशु गी दफनाना जाना
\p
\v 38 इनें गल्लें दे बाद अरिमतिया दे युसूफ ने, जेड़ा यीशु दा चेला हा, (लेकन यहूदीयें दे डर कन्ने एस गल्ल गी शपाई रखदा हा), पिलातुस अगें अर्ज कित्ती के ओ यीशु दी लाश लेई जां, ते पिलातुस ने ओदी अर्ज सुनी, ते ओ आईयै लाश लेई गीया।
\v 39 नीकुदेमुस बी, जेड़ा पैलैं यीशु दे कोल राती गीया हा, लगभग चाली किलो गन्धरस ते एलवा लेई आया।
\v 40 ओस बेलै उनै यीशु दी लाश लेत्ती, ते यहूदीयें दे संसकार दी रीति दे मताबक उसी खशबूदार मसाले दे कन्ने कफ़न च लपेटया।
\v 41 ओस जगा जिथें यीशु सूली उपर चढ़ाया गीया हा, एक बाग हा, ते ओस बाग च एक नमी कब्र ही जिथें अजें तकर कोई रख्या नेई गेदा हा।
\v 42 खीरी च यहूदीयें दी त्यारी दे देन दे कारन, उनै यीशु गी उसै कब्र च रखया, किके ओ कोल ही।
\c 20
\s खाली कब्र
\p
\v 1 अफ़्ते दे पैले देन मरियम मगदलीनी सबेरे न्हेरे-न्हेरे गै कब्र उपर आई, ते पत्थर कब्र थमां खिसके दा दिखया।
\v 2 ओस बेलै ओ दौड़ी ते शमौन पतरस ते ओस दुए चेलें दे कोल जिसी यीशु प्यार करदा दा हा आईयै आखया, “ओ प्रभु गी कब्र चा कढी यै लेई गै न; ते अस नेई जांनदियां के उनै उसी कुत्थें रखी ओडया ऐ।”
\v 3 ओसलै पतरस ते दुआ चेला निकलिऐ कब्र आली बखी गै।
\v 4 ते ओ दुए कन्ने-कन्ने दौडा दे हे, लेकन दुआ चेला पतरस कोलां पैलैं कब्र उपर पूजी गीया।
\v 5 ते ओनें चुकियै कफ़न पेदा दिखया: तां ओ अंदर नेई गीया।
\v 6 ओसलै शमौन पतरस ओदे पिछें-पिछें पूज्या, ते कब्र दे अंदर गीया ते कफ़न पेदा दिखया।
\v 7 ते ओ कपडा जेड़ा यीशु दे सिर च बन्ने दा हा, कफ़न दे कन्ने पेदा नेई हा, लेकन एक लग्ग जगा लपेटे दा दिखया।
\v 8 ते दुआ चेला बी, जेड़ा पैलैं कब्र उपर पूज्या हा, अंदर गीया; ते ओनें दिखया, ते बश्वास कित्ता।
\v 9 ओ तां अजें तकर पवित्र शास्त्र दी गल्लें गी नेई समझे दे हे के उसी मोए दां बिचा जिंदा ओना जरुरी ओग।
\v 10 ओस बेलै ओ चेलें अपने कर गी बापस चली गै।
\s मरियम मगदलीनी गी दर्शन
\p
\v 11 लेकन मरियम रौंदी ओई कब्र दे बार खडोती दी रेई ते रोंदे-रोंदे कब्र आली बखी चुकियै;
\v 12 दों सोर्गदूत गी चिट्टे कपड़े पाएदे एक गी सरैदीं ते दुए गी परैदीं बैठे दे दिखया, जिथें यीशु दी लाश पेदी ही।
\v 13 उनै उसी आखया, “ए नारी, तू कि रुआ करनी ऐ?” ओनें उनेंगी आखया, “ओ मेरे प्रभु गी चुकियै लेई गै न, ते आऊँ नेई जानदी के उनै उसी कुत्थें रखे दा ऐ।”
\v 14 ए बोलियै ओ पिछें गी मुड़ी ते यीशु गी खडोते दे दिखया, ते नेई पंछानयां के ए यीशु ऐ।
\v 15 यीशु ने उसी आखया, “ए नारी तू कि रोआ करनी ऐ? कुसी तुपा दी ऐं? ओनें माली समझीयै उसी आखया, ए माराज, जेकर तो उसी ईथुं दा उसी चुकी लेया ऐ तां मिगी दस के ओ कुत्थें रखे दा ऐ, ते आऊँ उसी लेई जनीं ऐं।
\v 16 यीशु ने उसी आखया, मरियम! ओनें पिछें मुड़ीयै उसी इब्रानी पाषा च आखया, रब्बूनी! मतबल ए गुरु।
\v 17 यीशु ने उसी आखया, मिगी मत छू, किके आऊँ अजें तकर पिता दे कोल उपर नेई गीया, लेकन मेरे पराऐं दे कोल जाईयै उनेंगी गलाई दे, के आऊँ अपने प्यो, ते थुआड़े प्यो, ते अपने परमेसर ते थुआड़े परमेसर दे कोल उपर जा नां ऐं।”
\v 18 मरियम मगदलीनी ने जाईयै चेलें गी दसया, “मैं प्रभु गी दिखया, ते ओनें मेरे कन्ने ए गल्लां कित्तियां।”
\s चेलें दे बेच यीशु दा परकट ओना
\p
\v 19 उसै देन जेड़ा अफ़्ते दा पैला देन हा, शाम दे बेलै जेलै उत्थें दे दरबाजे जिथें चेलें हे, यहूदीयें दे डर दे मारे बन्द हे, ओस बेलै यीशु आया ते उन्दे बेच खडोईयै उनेंगी आखया, “तुसेंगी शान्ति मिलै।”
\v 20 ते ए गल्ल गलाईयै ओनें अपने अथ्थ ते अपना पींजर उनेंगी दसया। ओस बेलै चेलें प्रभु गी दिखियै खोश ओए।
\v 21 यीशु ने पी उनेंगी आखया, “तुसेंगी शान्ति मिलै; जियां पिता ने मिगी पेजया ऐ, इयां गै आऊँ बी तुसेंगी पेजना ऐं।”
\v 22 ए गल्ल बोलियै ओनें उन्दे उपर फूक मारी ते उनेंगी आखया, “पवित्र आत्मा लियो।
\v 23 जिंदे पाप तोस माफ़ करो, ओ उन्दे आसतै माफ़ कित्ते गेदे न; जिंदे पाप तोस रखगे, ओ रखे जागन।”
\s दिखना ते बश्वास करना
\p
\v 24 लेकन बारें चेलें बिचा एक मानु मतबल थोमा जिसी दिदुमुस आख्या जंदा ऐं,जेलै यीशु आया तां ओ उन्दे कन्ने नेई हा।
\v 25 जेलै बाकी चेलें उसी बोलन लग्गे, “असैं प्रभु गी दिखया ऐ, ओस बेलै ओनें उनेंगी आखया, जेलै तकर आऊँ ओदे अथ्थें च कीले दे सराख नेई दिखी ले, ते कीले दे सराखें च अपनी ओंगली नेई पाई ले, अतुं तकर मैं बश्वास नेई करना ऐ।”
\p
\v 26 अट्ठ दिनें थमां बाद ओदे चेलें पी कर दे अंदर हे, ते थोमा उन्दे कन्ने हा; ते दरबाजे बन्द हे, ओस बेलै यीशु उन्दे च आईयै ते उन्दे बेच खडोईयै आखया, “तुसेंगी शान्ति मिलै।”
\v 27 ओसलै ओनें थोमा गी आखया, “अपनी ओंगली मेरे अथ्थें च पाईयै देख ते अपना अथ्थ अगें गी करियै मेरे पींजर च पा ते अवश्वासी नेई लेकन विश्वासी बन।”
\v 28 ए सुनीयै थोमा ने जबाब दिता, “ए मेरे प्रभु, ए मेरे परमेसर!”
\v 29 यीशु ने उसी आखया, “तू तां मिगी दिखियै बश्वास कित्ता ऐ? तन्न न ओ जिनैं बगैर दिखे दे बश्वास कित्ता।”
\s ए कताब यूहन्ना ने कि लिखी
\p
\v 30 यीशु ने ओर बी बड़े सारे चमत्कार चेलें दे सामनें दसे, जेड़े एस कताब च लिखे नेई गेदे न;
\v 31 लेकन ए एस लेई लिखे गेदे न के तोस बश्वास करो, के यीशु गै परमेसर दा पुत्तर मसीह ऐ ते बश्वास करियै ओदे नां च जिंदड़ी थूऐ।
\c 21
\s तिबिरियुस झील के कंडै चेलों पर प्रगट होना
\p
\v 1 इनें गल्लें कोलां बाद यीशु ने अपने आप गी तिबिरियास चील दे कणढें चेलें उपर परकट कित्ता ते एस रीति कन्ने परकट कित्ता।
\v 2 शमौन पतरस, ते थोमा जिसी दिदुमुस आख्या जंदा ऐ, ते गलील जिले दे काना शैर दा नतनएल, ते जब्दी दा पुत्तर, ते यीशु दे चेलें बिचा दो ओर मानु किट्ठे हे।
\v 3 शमौन पतरस ने उनेंगी आखया, “आऊँ मछीयां पकड़न लेई जा करना ऐं।” उनै उसी आखया, “अस बी तेरे कन्ने चलनयां।” एसकरी ओ जाईयै किशती उपर चढ़ी गै, लेकन ओंस राती केछ बी नेई पकडया।
\p
\v 4 सबेरा ओदे गै यीशु चील दे कंडै आई खडोता; पी बी चेलें नेई पंछानया के ए यीशु ऐ।
\v 5 ओस बेलै यीशु ने उनेंगी आखया, “ए बच्चयो, के थुआड़े कोल केछ मछीयां खाणे कित्ते ऐ न?” उनै जबाब दिता, “नेई।”
\v 6 ओनें उनेंगी आखया, “किशती दी सज्जी बखी जाल सुट्टो, तां थोगन।” ओस बेलै उनै जाल सुट्ट्या, ते ऊन मछीयां बड़ीयां जादै ओनें दे कारन उसी खिची नेई सके।
\v 7 एसकरी ओस चेलें ने जेदे कन्ने यीशु प्यार करदा हा, पतरस गी आखया, “ए तां प्रभु ऐ।” शमौन पतरस ने ए सुनीयै के प्रभु ऐ, लक्क च परना कसया, किके ओ नंगा हा, ते चील च शाल मारी ओड़ी।
\v 8 लेकन दूएं चेलें निकी किशती उपरा मछीयें कन्ने परे दा जाल खिचदे आए किके ओ कंडै थमां जादै दूर नेई, कोई लगपग दो सौ अथ्थ दूरी च हे।
\p
\v 9 जेलै ओ कंडै उपर उतरे, तां उनै कोले दी अग्ग, ते ओदे उपर मछी ते रुट्टी रखी दी दिखी।
\v 10 यीशु ने उनेंगी आखया, “जेड़ीयां मछीयां तुसें ऊन पकड़ीयां न, उन्देचा केछ लियाओ”
\v 11 शमौन पतरस निकी किशती उपर चढ़ीयै एक सौ तरुन्जा बड़ी मछीयें दा जाल गी कंडै उपर खिची आंदा, ते ईनीयां जादै मछीयां ओनें कन्ने बी जाल नेई फटया।
\v 12 यीशु ने उनेंगी आखया, “आओ, पोजन करो! चेलें बिचा कुसे गी ए पूछने दी इम्त नेई ओई के, तू कोन ऐं? किके ओ जांनदे हे के ओ प्रभु ऐ।
\v 13 यीशु आया,ते रुट्टी लेईयै उनेंगी दिती ते इयां गै मछी बी।
\v 14 ए त्री बार ऐ, जेलै यीशु मरें दे बिचा जिंदा ओनें कोलां बाद चेलें उपर परकट ओया।”
\s यीशु दी पतरस कन्ने गल्ल बात
\p
\v 15 पोजन करने कोलां बाद यीशु ने शमौन पतरस गी आखया, “ए शमौन, यूहत्रा दे पुत्तर, के तू इन्दे कोलां जादै मेरे कन्ने प्यार करना ऐ?” ओनें उसी आखया, “आं प्रभु; तू जानदा ऐं के आऊँ तेरे कन्ने प्यार करदा ऐं। ओनें उसी आखया, मेरे मेम्ने गी चार।”
\v 16 ओनें पी दुई बार उसी आखया, “ए शमौन, यूहत्रा दे पुत्तर, के तू मेरे कन्ने प्यार करना ऐ?”। ओनें उसी आखया, “आं प्रभु; तू जानदा ऐं के आऊँ तेरे कन्ने प्यार करदा ऐं।” ओनें उसी आखया, “मेरीयें पिड्डें दी रख्या करे।”
\v 17 ओनें त्री बार उसी आखया, “ए शमौन, यूहत्रा दे पुत्तर, के तू मेरे कन्ने प्यार करना ऐ?” पतरस दूआस ओया, के ओनें उसी त्री बार इयां गै आखया, “के तू मेरे कन्ने प्यार करना ऐ?” ते ओनें आखया, “ए प्रभु, तू तां सब केछ जाननां ऐं; तू ए जाननां ऐ के आऊँ तेरे कन्ने प्यार करना ऐं।” यीशु ने उसी आखया, “मेरीयें पिड्डें गी चार।
\v 18 आऊँ तेरे कन्ने सच-सच आखना ऐं, जेलै तू जवान हा तां अपना लक्क बनियै जिथें चांदा हा उत्थें जंदा हा; लेकन जेलै तू बुड्डा ओगा तां अपने अथ्थ फलागा, ते दुवा तेरा लक्क बनग ते जिथें तू नेई चागा उत्थें तुगी लेई जाग।”
\v 19 ओनें इनें गल्लें दा शारा दिता के पतरस केड़ी मौत कन्ने परमेसर गी मैमा करग। ते ए बोलियै, उसी आखया, “मेरे पिछें आई जा।”
\s यीशु ते ओसदा प्यारा चेला
\p
\v 20 पतरस ने मुड़ीयै ओस चेलें गी पिछें औंदे दिखया, जेदे कन्ने यीशु प्यार करदा हा, ते जेस ने पोजन दे बेलै ओदी छाती आली बखी चुकियै पूछया, “ए प्रभु, तेरा पड़काने आला कोन ऐं?”
\v 21 उसी दिखियै पतरस ने यीशु गी आखया, “ए प्रभु, एदा के आल ओग?”
\v 22 यीशु ने उसी आखया, “जेकर आऊँ चां के ओ मेरे दवारै औने तकर रुके दा रवै, तां तुगी एदे कन्ने के? तू मेरे पिछें आई जा?”
\v 23 एस लेई पराऐं च ए गल्ल फैली गेई के ओ चेला नेई मरग, पी बी यीशु ने उसी ए नेई गलाया के ओ नेई मरग, लेकन ए के “जेकर आऊँ चां के ओ मेरे दवारै औने तकर रुके दा रवै, ते तुगी एदे कन्ने के?”
\s खीरी वचन
\p
\v 24 ए उवै चेला ऐ जेड़ा इनें गल्लें दी गवाई दिंदा ऐ, ते जेस ने इनें गल्लें गी लिखा ऐ, ते अस जांनदे न के ओदी गवाई सच्ची ऐ।
\v 25 ओर बी बड़े सारे कम न, जेड़े यीशु ने कित्ते; जेकर ओ एक-एक करियै लिखे जान, तां आऊँ समझना ऐं के कताबां जेड़ीयां लिखीयां जंदियां हां ओ दुनिया च बी नेई समांदीयां।
